id,name,author,content,tag
1af8eb786d834245ac3d29283a268cd2,将进酒,唐代 李白,"
君不见黄河之水天上来，奔流到海不复回。<br>君不见高堂明镜悲白发，朝如青丝暮成雪。<br>人生得意须尽欢，莫使金樽空对月。<br>天生我材必有用，千金散尽还复来。<br>烹羊宰牛且为乐，会须一饮三百杯。<br>岑夫子，丹丘生，将进酒，杯莫停。<br>与君歌一曲，请君为我倾耳听。(倾耳听 一作：侧耳听)<br>钟鼓馔玉不足贵，但愿长醉不愿醒。(不足贵 一作：何足贵；不愿醒 一作：不复醒)<br>古来圣贤皆寂寞，惟有饮者留其名。(古来 一作：自古；惟 通：唯)<br>陈王昔时宴平乐，斗酒十千恣欢谑。<br>主人何为言少钱，径须沽取对君酌。<br>五花马、千金裘，呼儿将出换美酒，与尔同销万古愁。
","高中古诗,乐府,唐诗三百首,抒情,哲理,忧愤"
b1be5e4d77e3470f8cc4968d47188b98,水调歌头·明月几时有,宋代 苏轼,"
<br>丙辰中秋，欢饮达旦，大醉，作此篇，兼怀子由。<br>
<br>明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。(何似 一作：何时；又恐 一作：惟 / 唯恐)<br>转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。(长向 一作：偏向)<br>
","宋词三百首,宋词精选,初中古诗,高中古诗,中秋节,月亮,怀人,祝福,情怀"
2de0e60a28014bcf8e471405402bc5b0,桃花源记,魏晋 陶渊明,"
<br>　　晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷。渔人甚异之，复前行，欲穷其林。<br>
<br>　　林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田、美池、桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。<br>
<br>　　见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。”(间隔 一作：隔绝)<br>
<br>　　既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。<br>
<br>　　南阳刘子骥，高尚士也，闻之，欣然规往。未果，寻病终。后遂无问津者。<br>
","初中文言文,古文观止,生活,理想"
cb87bfef19414dcbab40f35f392e6a6f,陋室铭,唐代 刘禹锡,"
　　山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？
","初中文言文,古文观止,咏物,赞美,品格"
146270f35927491aa0b4f14fd497cec0,关雎,先秦 佚名,"
关关雎鸠，在河之洲。窈窕淑女，君子好逑。<br>参差荇菜，左右流之。窈窕淑女，寤寐求之。<br>求之不得，寤寐思服。悠哉悠哉，辗转反侧。<br>参差荇菜，左右采之。窈窕淑女，琴瑟友之。<br>参差荇菜，左右芼之。窈窕淑女，钟鼓乐之。
","古诗三百首,初中古诗,诗经,爱情"
6e2c53e83437400ea5ffa37215769263,长恨歌,唐代 白居易,"
<br>汉皇重色思倾国，御宇多年求不得。<br>杨家有女初长成，养在深闺人未识。<br>天生丽质难自弃，一朝选在君王侧。<br>回眸一笑百媚生，六宫粉黛无颜色。<br>春寒赐浴华清池，温泉水滑洗凝脂。<br>侍儿扶起娇无力，始是新承恩泽时。<br>云鬓花颜金步摇，芙蓉帐暖度春宵。<br>春宵苦短日高起，从此君王不早朝。<br>承欢侍宴无闲暇，春从春游夜专夜。<br>后宫佳丽三千人，三千宠爱在一身。<br>金屋妆成娇侍夜，玉楼宴罢醉和春。<br>姊妹弟兄皆列土，可怜光彩生门户。<br>遂令天下父母心，不重生男重生女。<br>骊宫高处入青云，仙乐风飘处处闻。<br>缓歌慢舞凝丝竹，尽日君王看不足。<br>
<br>渔阳鼙鼓动地来，惊破《霓裳羽衣曲》。<br>九重城阙烟尘生，千乘万骑西南行。<br>翠华摇摇行复止，西出都门百余里。<br>六军不发无奈何，宛转娥眉马前死。<br>花钿委地无人收，翠翘金雀玉搔头。<br>君王掩面救不得，回看血泪相和流。<br>黄埃散漫风萧索，云栈萦纡登剑阁。<br>峨嵋山下少人行，旌旗无光日色薄。<br>蜀江水碧蜀山青，圣主朝朝暮暮情。<br>行宫见月伤心色，夜雨闻铃肠断声。<br>天旋日转回龙驭，到此踌躇不能去。(日转 一作：地转)<br>马嵬坡下泥土中，不见玉颜空死处。<br>君臣相顾尽沾衣，东望都门信马归。<br>归来池苑皆依旧，太液芙蓉未央柳。<br>芙蓉如面柳如眉，对此如何不泪垂？<br>春风桃李花开夜，秋雨梧桐叶落时。(花开夜 一作：花开日)<br>西宫南内多秋草，落叶满阶红不扫。(南内 一作：南苑)<br>梨园弟子白发新，椒房阿监青娥老。<br>夕殿萤飞思悄然，孤灯挑尽未成眠。<br>迟迟钟鼓初长夜，耿耿星河欲曙天。<br>鸳鸯瓦冷霜华重，翡翠衾寒谁与共？<br>悠悠生死别经年，魂魄不曾来入梦。<br>
<br>临邛道士鸿都客，能以精诚致魂魄。<br>为感君王辗转思，遂教方士殷勤觅。<br>排空驭气奔如电，升天入地求之遍。<br>上穷碧落下黄泉，两处茫茫皆不见。<br>忽闻海上有仙山，山在虚无缥缈间。<br>楼阁玲珑五云起，其中绰约多仙子。<br>中有一人字太真，雪肤花貌参差是。<br>金阙西厢叩玉扃，转教小玉报双成。<br>闻道汉家天子使，九华帐里梦魂惊。<br>揽衣推枕起徘徊，珠箔银屏迤逦开。<br>云鬓半偏新睡觉，花冠不整下堂来。<br>
<br>风吹仙袂飘飖举，犹似霓裳羽衣舞。(飘飖 一作：飘飘)<br>玉容寂寞泪阑干，梨花一枝春带雨。(阑 通：栏)<br>含情凝睇谢君王，一别音容两渺茫。<br>昭阳殿里恩爱绝，蓬莱宫中日月长。<br>回头下望人寰处，不见长安见尘雾。<br>惟将旧物表深情，钿合金钗寄将去。<br>钗留一股合一扇，钗擘黄金合分钿。<br>但令心似金钿坚，天上人间会相见。(但令 一作：但教)<br>
<br>临别殷勤重寄词，词中有誓两心知。<br>七月七日长生殿，夜半无人私语时。<br>在天愿作比翼鸟，在地愿为连理枝。<br>天长地久有时尽，此恨绵绵无绝期。<br>
","高中古诗,唐诗三百首,爱情,叙事,讽喻,长诗"
c272275c7d1845af8e1638e6a712e826,沁园春·雪,近现代 毛泽东,"
北国风光，千里冰封，万里雪飘。<br>望长城内外，惟余莽莽；大河上下，顿失滔滔。(余 通：馀)<br>山舞银蛇，原驰蜡象，欲与天公试比高。(原驰 原作：原驱)<br>须晴日，看红装素裹，分外妖娆。(红装 一作：银装)<br>江山如此多娇，引无数英雄竞折腰。<br>惜秦皇汉武，略输文采；唐宗宋祖，稍逊风骚。<br>一代天骄，成吉思汗，只识弯弓射大雕。<br>俱往矣，数风流人物，还看今朝。
","初中古诗,写雪,言志,抒情,哲理"
bc0bc823e35843b6922c38c88d7da87a,爱莲说,宋代 周敦颐,"
<br>　　水陆草木之花，可爱者甚蕃。晋陶渊明独爱菊。自李唐来，世人甚爱牡丹。予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。(甚爱 一作：盛爱)<br>
<br>　　予谓菊，花之隐逸者也；牡丹，花之富贵者也；莲，花之君子者也。噫！菊之爱，陶后鲜有闻。莲之爱，同予者何人？牡丹之爱，宜乎众矣。<br>
","初中文言文,莲花,品格,抒怀"
b423f11b5d8242bb8010b4f8f6fc4aea,岳阳楼记,宋代 范仲淹,"
<br>　　庆历四年春，滕子京谪守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上，属予作文以记之。(具 通：俱)<br>
<br>　　予观夫巴陵胜状，在洞庭一湖。衔远山，吞长江，浩浩汤汤，横无际涯，朝晖夕阴，气象万千，此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？<br>
<br>　　若夫淫雨霏霏，连月不开，阴风怒号，浊浪排空，日星隐曜，山岳潜形，商旅不行，樯倾楫摧，薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。(隐曜 一作：隐耀；淫雨 通：霪雨)<br>
<br>　　至若春和景明，波澜不惊，上下天光，一碧万顷，沙鸥翔集，锦鳞游泳，岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。<br>
<br>　　嗟夫！予尝求古仁人之心，或异二者之为，何哉？不以物喜，不以己悲，居庙堂之高则忧其民，处江湖之远则忧其君。是进亦忧，退亦忧。然则何时而乐耶？其必曰“先天下之忧而忧，后天下之乐而乐”乎！噫！微斯人，吾谁与归？时六年九月十五日。<br>
","辞赋精选,初中文言文,古文观止,写景,抒情,爱国"
4a566b9291264ce38bb64eb4c44875e8,念奴娇·赤壁怀古,宋代 苏轼,"
<br>大江东去，浪淘尽，千古风流人物。<br>故垒西边，人道是，三国周郎赤壁。<br>乱石穿空，惊涛拍岸，卷起千堆雪。(穿空 一作：崩云)<br>江山如画，一时多少豪杰。<br>
<br>遥想公瑾当年，小乔初嫁了，雄姿英发。<br>羽扇纶巾，谈笑间，樯橹灰飞烟灭。(樯橹 一作：强虏)<br>故国神游，多情应笑我，早生华发。<br>人生如梦，一尊还酹江月。(人生 一作：人间；尊 同：樽) <br>
","高中古诗,宋词三百首,豪放,长江,咏史怀古,抒怀,怀才不遇"
638387c02ee44375b77c6f249c20ad72,满江红·写怀,宋代 岳飞,"
<br>怒发冲冠，凭栏处、潇潇雨歇。抬望眼，仰天长啸，壮怀激烈。三十功名尘与土，八千里路云和月。莫等闲，白了少年头，空悲切！(栏 通：阑)<br>靖康耻，犹未雪。臣子恨，何时灭！驾长车，踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。(壮志 一作：壮士；兰山缺 一作：兰山阙) <br>
","宋词三百首,爱国,壮志,励志"
aac5e09bc46e49429b029acd64b1644b,春望,唐代 杜甫,"
<br>国破山河在，城春草木深。<br>感时花溅泪，恨别鸟惊心。<br>烽火连三月，家书抵万金。<br>白头搔更短，浑欲不胜簪。<br>
","唐诗三百首,初中古诗,爱国,战争,忧国忧民,早教,最美"
7b6553c70223416dbd794d686b062fcd,木兰诗 / 木兰辞,南北朝 乐府诗集,"
<br>　　唧唧复唧唧，木兰当户织。不闻机杼声，唯闻女叹息。(唯 一作：惟)<br>
<br>　　问女何所思，问女何所忆。女亦无所思，女亦无所忆。昨夜见军帖，可汗大点兵，军书十二卷，卷卷有爷名。阿爷无大儿，木兰无长兄，愿为市鞍马，从此替爷征。<br>
<br>　　东市买骏马，西市买鞍鞯，南市买辔头，北市买长鞭。旦辞爷娘去，暮宿黄河边，不闻爷娘唤女声，但闻黄河流水鸣溅溅。旦辞黄河去，暮至黑山头，不闻爷娘唤女声，但闻燕山胡骑鸣啾啾。<br>
<br>　　万里赴戎机，关山度若飞。朔气传金柝，寒光照铁衣。将军百战死，壮士十年归。<br>
<br>　　归来见天子，天子坐明堂。策勋十二转，赏赐百千强。可汗问所欲，木兰不用尚书郎，愿驰千里足，送儿还故乡。<br>
<br>　　爷娘闻女来，出郭相扶将；阿姊闻妹来，当户理红妆；小弟闻姊来，磨刀霍霍向猪羊。开我东阁门，坐我西阁床。脱我战时袍，著我旧时裳。当窗理云鬓，对镜帖花黄。出门看火伴，火伴皆惊忙：同行十二年，不知木兰是女郎。<br>
<br>　　雄兔脚扑朔，雌兔眼迷离；双兔傍地走，安能辨我是雄雌？<br>
","初中文言文,乐府,叙事,民歌,赞美,咏颂,女子,战争"
9f5ddf83285c4b1b8743c1ef98840142,春江花月夜,唐代 张若虚,"
春江潮水连海平，海上明月共潮生。<br>滟滟随波千万里，何处春江无月明！<br>江流宛转绕芳甸，月照花林皆似霰。<br>空里流霜不觉飞，汀上白沙看不见。<br>江天一色无纤尘，皎皎空中孤月轮。<br>江畔何人初见月？江月何年初照人？<br>人生代代无穷已，江月年年望相似。(望相似 一作：只相似)<br>不知江月待何人，但见长江送流水。<br>白云一片去悠悠，青枫浦上不胜愁。<br>谁家今夜扁舟子？何处相思明月楼？<br>可怜楼上月徘徊，应照离人妆镜台。<br>玉户帘中卷不去，捣衣砧上拂还来。<br>此时相望不相闻，愿逐月华流照君。<br>鸿雁长飞光不度，鱼龙潜跃水成文。<br>昨夜闲潭梦落花，可怜春半不还家。<br>江水流春去欲尽，江潭落月复西斜。<br>斜月沉沉藏海雾，碣石潇湘无限路。<br>不知乘月几人归，落月摇情满江树。(落月 一作：落花)
","高中古诗,春天,月亮,思念,乐府,优美"
93f12786e6da450aa30cbc162148fa13,虞美人·春花秋月何时了,五代 李煜,"
春花秋月何时了，往事知多少。小楼昨夜又东风，故国不堪回首月明中。<br>雕栏玉砌应犹在，只是朱颜改。问君能有几多愁，恰似一江春水向东流。(栏 通：阑)
","高中古诗,宋词三百首,婉约,思念,感叹,最美,忧愤"
53af498eef964dc2a41df9dbd887ffd3,江城子·乙卯正月二十日夜记梦,宋代 苏轼,"
十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。<br>夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。(肠断 一作：断肠)
","高中古诗,宋词三百首,悼亡,爱情,思念,记梦"
472d4d21463b4c618b4a853d1db4688e,青玉案·元夕,宋代 辛弃疾,"
东风夜放花千树，更吹落，星如雨。宝马雕车香满路。凤箫声动，玉壶光转，一夜鱼龙舞。<br>蛾儿雪柳黄金缕，笑语盈盈暗香去。众里寻他千百度，蓦然回首，那人却在，灯火阑珊处。
","宋词三百首,元宵节,写人,抒怀,情怀"
9bfe28bc6ddf400393681f71af408a3f,元日,宋代 王安石,"
<br>爆竹声中一岁除，春风送暖入屠苏。<br>千门万户曈曈日，总把新桃换旧符。<br>
","古诗三百首,小学古诗,春节,风俗,早教,小学生必背古诗70首,小学生必背古诗80首"
96f40f6c0fb344e8a457282bb0960686,卜算子·咏梅,近现代 毛泽东,"
<br>读陆游咏梅词，反其意而用之。<br>
<br>风雨送春归，飞雪迎春到。已是悬崖百丈冰，犹有花枝俏。<br>俏也不争春，只把春来报。待到山花烂漫时，她在丛中笑。<br>
","咏物,梅花,品格"
d09724b65f0042c48206628824d9433e,声声慢·寻寻觅觅,宋代 李清照,"
<br>寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急！雁过也，正伤心，却是旧时相识。<br>满地黄花堆积，憔悴损，如今有谁堪摘？守着窗儿，独自怎生得黑！梧桐更兼细雨，到黄昏、点点滴滴。这次第，怎一个愁字了得！（守着窗儿 一作：守著窗儿）<br>
","宋词三百首,宋词精选,高中古诗,婉约,闺怨,孤独,怀人,最美"
fb13037789d14da19679227a5fe9ee02,醉翁亭记,宋代 欧阳修,"
<br>　　环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺，而泻出于两峰之间者，酿泉也。峰回路转，有亭翼然临于泉上者，醉翁亭也。作亭者谁？山之僧智仙也。名之者谁？太守自谓也。太守与客来饮于此，饮少辄醉，而年又最高，故自号曰醉翁也。醉翁之意不在酒，在乎山水之间也。山水之乐，得之心而寓之酒也。<br>
<br>　　若夫日出而林霏开，云归而岩穴暝，晦明变化者，山间之朝暮也。野芳发而幽香，佳木秀而繁阴，风霜高洁，水落而石出者，山间之四时也。朝而往，暮而归，四时之景不同，而乐亦无穷也。<br>
<br>　　至于负者歌于途，行者休于树，前者呼，后者应，伛偻提携，往来而不绝者，滁人游也。临溪而渔，溪深而鱼肥，酿泉为酒，泉香而酒洌，山肴野蔌，杂然而前陈者，太守宴也。宴酣之乐，非丝非竹，射者中，弈者胜，觥筹交错，起坐而喧哗者，众宾欢也。苍颜白发，颓然乎其间者，太守醉也。<br>
<br>　　已而夕阳在山，人影散乱，太守归而宾客从也。树林阴翳，鸣声上下，游人去而禽鸟乐也。然而禽鸟知山林之乐，而不知人之乐；人知从太守游而乐，而不知太守之乐其乐也。醉能同其乐，醒能述以文者，太守也。太守谓谁？庐陵欧阳修也。<br>
","辞赋精选,初中文言文,古文观止,山水,抒情"
777d3774958c44838275d64fbd9b3651,蒹葭,先秦 佚名,"
<br>蒹葭苍苍，白露为霜。所谓伊人，在水一方。溯洄从之，道阻且长。溯游从之，宛在水中央。<br>蒹葭萋萋，白露未晞。所谓伊人，在水之湄。溯洄从之，道阻且跻。溯游从之，宛在水中坻。<br>蒹葭采采，白露未已。所谓伊人，在水之涘。溯洄从之，道阻且右。溯游从之，宛在水中沚。<br>
","古诗三百首,诗经,初中古诗,高中古诗,怀人,爱情,最美"
798cae14b995403bb0d653a6b0453f04,小石潭记,唐代 柳宗元,"
<br>　　从小丘西行百二十步，隔篁竹，闻水声，如鸣珮环，心乐之。伐竹取道，下见小潭，水尤清冽。全石以为底，近岸，卷石底以出，为坻，为屿，为嵁，为岩。青树翠蔓，蒙络摇缀，参差披拂。(珮 通：佩)<br>
<br>　　潭中鱼可百许头，皆若空游无所依，日光下澈，影布石上。佁然不动，俶尔远逝，往来翕忽，似与游者相乐。(下澈 一作：下彻)<br>
<br>　　潭西南而望，斗折蛇行，明灭可见。其岸势犬牙差互，不可知其源。<br>
<br>　　坐潭上，四面竹树环合，寂寥无人，凄神寒骨，悄怆幽邃。以其境过清，不可久居，乃记之而去。<br>
<br>　　同游者：吴武陵，龚古，余弟宗玄。隶而从者，崔氏二小生，曰恕己，曰奉壹。<br>
","初中文言文,纪游,写景,孤独,忧伤"
e6625f535c6147d0ab9cab91b6da2773,蜀道难,唐代 李白,"
<br>噫吁嚱，危乎高哉！<br>蜀道之难，难于上青天！<br>蚕丛及鱼凫，开国何茫然！<br>尔来四万八千岁，不与秦塞通人烟。<br>西当太白有鸟道，可以横绝峨眉巅。<br>地崩山摧壮士死，然后天梯石栈相钩连。<br>上有六龙回日之高标，下有冲波逆折之回川。<br>黄鹤之飞尚不得过，猿猱欲度愁攀援。(攀援 一作：攀缘)<br>青泥何盘盘，百步九折萦岩峦。<br>扪参历井仰胁息，以手抚膺坐长叹。<br>
<br>问君西游何时还？畏途巉岩不可攀。<br>但见悲鸟号古木，雄飞雌从绕林间。<br>又闻子规啼夜月，愁空山。<br>蜀道之难，难于上青天，使人听此凋朱颜！<br>连峰去天不盈尺，枯松倒挂倚绝壁。<br>飞湍瀑流争喧豗，砯崖转石万壑雷。<br>其险也如此，嗟尔远道之人胡为乎来哉！(也如此 一作：也若此)<br>
<br>剑阁峥嵘而崔嵬，一夫当关，万夫莫开。<br>所守或匪亲，化为狼与豺。<br>朝避猛虎，夕避长蛇，磨牙吮血，杀人如麻。<br>锦城虽云乐，不如早还家。<br>蜀道之难，难于上青天，侧身西望长咨嗟！<br>
","高中古诗,唐诗三百首,抒情,写景,山水"
9ea0bb8493484c29bc08681deafc12ac,滕王阁序,唐代 王勃,"
<br>　　豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。(豫章故郡 一作：南昌故郡；青霜 一作：清霜)<br>
<br>　　时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。（层峦 一作：层台；即冈 一作：列冈；飞阁流丹 一作：飞阁翔丹）<br>
<br>　　披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨，雁阵惊寒，声断衡阳之浦。(轴 通：舳；迷津 一作：弥津；云销雨霁，彩彻区明 一作：虹销雨霁，彩彻云衢)<br>
<br>　　遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。怀帝阍而不见，奉宣室以何年？(遥襟甫畅 一作：遥吟俯畅)<br>
<br>　　嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！(见机 一作：安贫；以犹欢 一作：而相欢)<br>
<br>　　勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？<br>
<br>　　呜呼！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：<br>　　滕王高阁临江渚，佩玉鸣鸾罢歌舞。<br>　　画栋朝飞南浦云，珠帘暮卷西山雨。<br>　　闲云潭影日悠悠，物换星移几度秋。<br>　　阁中帝子今何在？槛外长江空自流。<br>
","咏史怀古,辞赋精选,高中文言文,古文观止,写景,抒情,典故,励志"
4673a75f8e274c61ade976324d640d47,行路难·其一,唐代 李白,"
<br>金樽清酒斗十千，玉盘珍羞直万钱。(羞 同：馐；直 同：值)<br>停杯投箸不能食，拔剑四顾心茫然。<br>欲渡黄河冰塞川，将登太行雪满山。(雪满山 一作：雪暗天)<br>闲来垂钓碧溪上，忽复乘舟梦日边。(碧 一作：坐)<br>行路难，行路难，多歧路，今安在？<br>长风破浪会有时，直挂云帆济沧海。<br>
","唐诗三百首,初中古诗,乐府,宴饮,怀才不遇,励志,哲理,忧愤"
3eb66becdf994a719b8152468a31c1ba,茅屋为秋风所破歌,唐代 杜甫,"
八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。<br>南村群童欺我老无力，忍能对面为盗贼。公然抱茅入竹去，唇焦口燥呼不得，归来倚杖自叹息。<br>俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻！<br>安得广厦千万间，大庇天下寒士俱欢颜！风雨不动安如山。呜呼！何时眼前突兀见此屋，吾庐独破受冻死亦足！(死亦足 一作：死意足）
","初中古诗,秋天,写风,励志,忧国忧民"
8c669121a4ab4cf2b941926ea7ccd65b,破阵子·为陈同甫赋壮词以寄之,宋代 辛弃疾,"
醉里挑灯看剑，梦回吹角连营。八百里分麾下炙，五十弦翻塞外声，沙场秋点兵。<br>马作的卢飞快，弓如霹雳弦惊。了却君王天下事，赢得生前身后名。可怜白发生！
","宋词三百首,初中古诗,豪放,战争,抒情,壮志难酬"
b7846ff47c6a47968c75d65f87a4759c,卜算子·咏梅,宋代 陆游,"
驿外断桥边，寂寞开无主。已是黄昏独自愁，更着风和雨。(着 同：著) <br>无意苦争春，一任群芳妒。零落成泥碾作尘，只有香如故。
","宋词三百首,宋词精选,初中古诗,咏物,梅花,言志,最美"
25c1b21478c54a8b8b40c1e9bbbc9c6f,观沧海,两汉 曹操,"
<br>东临碣石，以观沧海。<br>水何澹澹，山岛竦峙。<br>树木丛生，百草丰茂。<br>秋风萧瑟，洪波涌起。<br>日月之行，若出其中；<br>星汉灿烂，若出其里。<br>幸甚至哉，歌以咏志。<br>
","古诗三百首,初中古诗,乐府,写景,山水,抒情,志向"
3fd1b0ec27004bd2b0396aec97405187,天净沙·秋思,元代 马致远,"
枯藤老树昏鸦，小桥流水人家，古道西风瘦马。夕阳西下，断肠人在天涯。
","初中古诗,秋天,写景,羁旅,悲秋,最美"
4c59d424a5d34221b902ed8002241785,静夜思,唐代 李白,"
<br>床前明月光，疑是地上霜。<br>举头望明月，低头思故乡。<br>
","唐诗三百首,小学古诗,月亮,思乡,早教,小学生必背古诗70首,小学生必背古诗80首"
fb1b8c9ba03a4116bacf79741988c0b5,白雪歌送武判官归京,唐代 岑参,"
北风卷地白草折，胡天八月即飞雪。<br>忽如一夜春风来，千树万树梨花开。<br>散入珠帘湿罗幕，狐裘不暖锦衾薄。<br>将军角弓不得控，都护铁衣冷难着。(难着 一作：犹著)<br>瀚海阑干百丈冰，愁云惨淡万里凝。<br>中军置酒饮归客，胡琴琵琶与羌笛。<br>纷纷暮雪下辕门，风掣红旗冻不翻。<br>轮台东门送君去，去时雪满天山路。<br>山回路转不见君，雪上空留马行处。
","唐诗三百首,初中古诗,边塞,送别,写雪"
5e455881ffbf457581f81e69d2a6102b,琵琶行并序 / 琵琶引,唐代 白居易,"
<br>元和十年，予左迁九江郡司马。明年秋，送客湓浦口，闻舟中夜弹琵琶者，听其音，铮铮然有京都声。问其人，本长安倡女，尝学琵琶于穆、曹二善才，年长色衰，委身为贾人妇。遂命酒，使快弹数曲。曲罢悯然，自叙少小时欢乐事，今漂沦憔悴，转徙于江湖间。予出官二年，恬然自安，感斯人言，是夕始觉有迁谪意。因为长句，歌以赠之，凡六百一十六言，命曰《琵琶行》。<br>
<br>浔阳江头夜送客，枫叶荻花秋瑟瑟。<br>主人下马客在船，举酒欲饮无管弦。<br>醉不成欢惨将别，别时茫茫江浸月。<br>
<br>忽闻水上琵琶声，主人忘归客不发。<br>寻声暗问弹者谁，琵琶声停欲语迟。<br>移船相近邀相见，添酒回灯重开宴。<br>千呼万唤始出来，犹抱琵琶半遮面。<br>转轴拨弦三两声，未成曲调先有情。<br>弦弦掩抑声声思，似诉平生不得志。<br>低眉信手续续弹，说尽心中无限事。<br>轻拢慢捻抹复挑，初为《霓裳》后《六幺》。(六幺 一作：绿腰)<br>大弦嘈嘈如急雨，小弦切切如私语。<br>嘈嘈切切错杂弹，大珠小珠落玉盘。<br>间关莺语花底滑，幽咽泉流冰下难。<br>冰泉冷涩弦凝绝，凝绝不通声暂歇。(暂歇 一作：渐歇)<br>别有幽愁暗恨生，此时无声胜有声。<br>银瓶乍破水浆迸，铁骑突出刀枪鸣。<br>曲终收拨当心画，四弦一声如裂帛。<br>东船西舫悄无言，唯见江心秋月白。<br>
<br>沉吟放拨插弦中，整顿衣裳起敛容。<br>自言本是京城女，家在虾蟆陵下住。<br>十三学得琵琶成，名属教坊第一部。<br>曲罢曾教善才服，妆成每被秋娘妒。(服 一作：伏)<br>五陵年少争缠头，一曲红绡不知数。<br>钿头银篦击节碎，血色罗裙翻酒污。(银篦 一作：云篦)<br>今年欢笑复明年，秋月春风等闲度。<br>弟走从军阿姨死，暮去朝来颜色故。<br>门前冷落鞍马稀，老大嫁作商人妇。<br>商人重利轻别离，前月浮梁买茶去。<br>去来江口守空船，绕船月明江水寒。<br>夜深忽梦少年事，梦啼妆泪红阑干。<br>
<br>我闻琵琶已叹息，又闻此语重唧唧。<br>同是天涯沦落人，相逢何必曾相识！<br>我从去年辞帝京，谪居卧病浔阳城。<br>浔阳地僻无音乐，终岁不闻丝竹声。<br>住近湓江地低湿，黄芦苦竹绕宅生。<br>其间旦暮闻何物？杜鹃啼血猿哀鸣。<br>春江花朝秋月夜，往往取酒还独倾。<br>岂无山歌与村笛，呕哑嘲哳难为听。<br>今夜闻君琵琶语，如听仙乐耳暂明。<br>莫辞更坐弹一曲，为君翻作《琵琶行》。<br>
<br>感我此言良久立，却坐促弦弦转急。<br>凄凄不似向前声，满座重闻皆掩泣。<br>座中泣下谁最多？江州司马青衫湿。<br>
","唐诗三百首,高中古诗,乐府,写人,愤懑,忧愤"
ba96dc224e2644b4843574b6f0ac3c66,雨霖铃·寒蝉凄切,宋代 柳永,"
寒蝉凄切，对长亭晚，骤雨初歇。都门帐饮无绪，留恋处，兰舟催发。执手相看泪眼，竟无语凝噎。念去去，千里烟波，暮霭沉沉楚天阔。<br>多情自古伤离别，更那堪，冷落清秋节！今宵酒醒何处？杨柳岸，晓风残月。此去经年，应是良辰好景虚设。便纵有千种风情，更与何人说？(好景 一作：美景)
","宋词三百首,宋词精选,高中古诗,离别,离情,写景,惜别,最美"
58c8088e79df42ceacfbf8005e3e5320,定风波·莫听穿林打叶声,宋代 苏轼,"
<br>三月七日，沙湖道中遇雨，雨具先去，同行皆狼狈，余独不觉。已而遂晴，故作此。<br>
<br>莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。<br>料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。<br>
","初中古诗,宋词三百首,春天,写雨,旷达,言志"
7b10acb8557b4bc887a01fb2a0ce37b1,春日,宋代 朱熹,"
胜日寻芳泗水滨，无边光景一时新。<br>等闲识得东风面，万紫千红总是春。
","古诗三百首,小学古诗,春天,写景,哲理,早教,最美,小学生必背古诗70首,小学生必背古诗80首"
1a831b95f4bf491caf9aa9a722c207f2,钱塘湖春行,唐代 白居易,"
孤山寺北贾亭西，水面初平云脚低。<br>几处早莺争暖树，谁家新燕啄春泥。<br>乱花渐欲迷人眼，浅草才能没马蹄。<br>最爱湖东行不足，绿杨阴里白沙堤。
","初中古诗,春天,西湖,写景"
e426c2d1f2fa482ebec9aebdd819ded4,江城子·密州出猎,宋代 苏轼,"
<br>老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。<br>酒酣胸胆尚开张。鬓微霜，又何妨！持节云中，何日遣冯唐？会挽雕弓如满月，西北望，射天狼。<br>
","宋词三百首,初中古诗,豪放,爱国,言志"
a570e50a6de04723980300f71bd93d55,清明,唐代 杜牧,"
清明时节雨纷纷，路上行人欲断魂。<br>借问酒家何处有？牧童遥指杏花村。
","清明节,写景,早教,小学生必背古诗70首,小学生必背古诗80首"
88d2335fde7544e19ebc2e6ff98e6eaa,过零丁洋,宋代 文天祥,"
辛苦遭逢起一经，干戈寥落四周星。<br>山河破碎风飘絮，身世浮沉雨打萍。<br>惶恐滩头说惶恐，零丁洋里叹零丁。<br>人生自古谁无死？留取丹心照汗青。
","古诗三百首,初中古诗,爱国,励志,早教"
75ea07ebeb5545c595b833b8fb14d92f,短歌行,两汉 曹操,"
对酒当歌，人生几何！<br>譬如朝露，去日苦多。<br>慨当以慷，忧思难忘。<br>何以解忧？唯有杜康。<br>青青子衿，悠悠我心。<br>但为君故，沉吟至今。<br>呦呦鹿鸣，食野之苹。<br>我有嘉宾，鼓瑟吹笙。<br>明明如月，何时可掇？<br>忧从中来，不可断绝。<br>越陌度阡，枉用相存。<br>契阔谈䜩，心念旧恩。(谈䜩 一作：谈宴)<br>月明星稀，乌鹊南飞。<br>绕树三匝，何枝可依？<br>山不厌高，海不厌深。<br>周公吐哺，天下归心。
","高中古诗,古诗三百首,乐府,抒怀,志向,最美"
479eb96159314b22a57c69aa85586107,山居秋暝,唐代 王维,"
空山新雨后，天气晚来秋。<br>明月松间照，清泉石上流。<br>竹喧归浣女，莲动下渔舟。<br>随意春芳歇，王孙自可留。
","唐诗三百首,山水,田园,写景,早教"
991f5ac2bef74bae89814be95c643bc8,三峡,南北朝 郦道元,"
<br>　　自三峡七百里中，两岸连山，略无阙处。重岩叠嶂，隐天蔽日，自非亭午夜分，不见曦月。(阙 通：缺；重岩 一作：重峦)<br>
<br>　　至于夏水襄陵，沿溯阻绝。或王命急宣，有时朝发白帝，暮到江陵，其间千二百里，虽乘奔御风，不以疾也。(溯 同：泝；暮到 一作：暮至)<br>
<br>　　春冬之时，则素湍绿潭，回清倒影，绝巘多生怪柏，悬泉瀑布，飞漱其间，清荣峻茂，良多趣味。(巘 一作：左山右献)<br>
<br>　　每至晴初霜旦，林寒涧肃，常有高猿长啸，属引凄异，空谷传响，哀转久绝。故渔者歌曰：“巴东三峡巫峡长，猿鸣三声泪沾裳。”<br>
","初中文言文,山水,写景"
d4ebe6d662164283b5aec54710a58caa,登高,唐代 杜甫,"
风急天高猿啸哀，渚清沙白鸟飞回。<br>无边落木萧萧下，不尽长江滚滚来。<br>万里悲秋常作客，百年多病独登台。<br>艰难苦恨繁霜鬓，潦倒新停浊酒杯。
","唐诗三百首,秋天,登高,写景,抒情,忧愤"
31f99c326d2847c1b875726443c73cdd,三五七言 / 秋风词,唐代 李白,"
秋风清，秋月明，<br>落叶聚还散，寒鸦栖复惊。<br>相思相见知何日？此时此夜难为情！<br>入我相思门，知我相思苦，<br>长相思兮长相忆，短相思兮无穷极，<br>早知如此绊人心，何如当初莫相识。
","秋天,抒情,思念"
e55d619fc3284fde9b384e34931a2030,春夜喜雨,唐代 杜甫,"
好雨知时节，当春乃发生。<br>随风潜入夜，润物细无声。<br>野径云俱黑，江船火独明。<br>晓看红湿处，花重锦官城。
","小学古诗,春天,咏物,写雨,喜悦,早教,小学生必背古诗70首,小学生必背古诗80首,写景"
9594f89675134d81ac1c505ecc33f6e7,无题,唐代 李商隐,"
相见时难别亦难，东风无力百花残。<br>春蚕到死丝方尽，蜡炬成灰泪始干。<br>晓镜但愁云鬓改，夜吟应觉月光寒。<br>蓬山此去无多路，青鸟殷勤为探看。(蓬山 一作：蓬莱)
","唐诗三百首,初中古诗,爱情,思念,早教"
81ccbea5f9864084b0cc93ccbb0739f5,西江月·夜行黄沙道中,宋代 辛弃疾,"
明月别枝惊鹊，清风半夜鸣蝉。稻花香里说丰年，听取蛙声一片。 <br>七八个星天外，两三点雨山前。旧时茅店社林边，路转溪桥忽见。(溪桥 一作：溪头)
","宋词三百首,小学古诗,初中古诗,婉约,夏天,农村,写景"
6cd6eb9a588642fb8b5337fca6a059b4,黄鹤楼送孟浩然之广陵,唐代 李白,"
故人西辞黄鹤楼，烟花三月下扬州。<br>孤帆远影碧空尽，唯见长江天际流。 (唯 通：惟)
","唐诗三百首,小学古诗,写景,写水,友情,送别,早教,月份,小学生必背古诗70首,小学生必背古诗80首"
6637bb985cde4de594b4f1e643ef0bf7,望岳,唐代 杜甫,"
岱宗夫如何？齐鲁青未了。<br>造化钟神秀，阴阳割昏晓。<br>荡胸生曾云，决眦入归鸟。( 曾 同：层)<br>会当凌绝顶，一览众山小。
","唐诗三百首,初中古诗,写景,写山,励志,哲理,早教"
964bf5637bb64d079540e0df87dbbd38,沁园春·长沙,近现代 毛泽东,"
<br>独立寒秋，湘江北去，橘子洲头。<br>看万山红遍，层林尽染；漫江碧透，百舸争流。<br>鹰击长空，鱼翔浅底，万类霜天竞自由。<br>怅寥廓，问苍茫大地，谁主沉浮？<br>
<br>携来百侣曾游，忆往昔峥嵘岁月稠。<br>恰同学少年，风华正茂；书生意气，挥斥方遒。<br>指点江山，激扬文字，粪土当年万户侯。<br>曾记否，到中流击水，浪遏飞舟？<br>
","高中古诗,写景,抒怀,壮志"
9322fb552f204f898cb9e3aedd6e8df4,出师表 / 前出师表,两汉 诸葛亮,"
<br>　　先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。<br>
<br>　　宫中府中，俱为一体；陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之理，不宜偏私，使内外异法也。<br>
<br>　　侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下。愚以为宫中之事，事无大小，悉以咨之，然后施行，必能裨补阙漏，有所广益。<br>
<br>　　将军向宠，性行淑均，晓畅军事，试用于昔日，先帝称之曰能，是以众议举宠为督。愚以为营中之事，悉以咨之，必能使行阵和睦，优劣得所。<br>
<br>　　亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之信之，则汉室之隆，可计日而待也。<br>
<br>　　臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。<br>
<br>　　先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明；故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。<br>
<br>　　愿陛下托臣以讨贼兴复之效，不效，则治臣之罪，以告先帝之灵。若无兴德之言，则责攸之、祎、允等之慢，以彰其咎；陛下亦宜自谋，以咨诹善道，察纳雅言，深追先帝遗诏。臣不胜受恩感激。<br>
<br>　　今当远离，临表涕零，不知所言。<br>
","初中文言文,古文观止,励志,劝勉"
ccb06466b4fd4ba79aaf331627f2f03f,锦瑟,唐代 李商隐,"
锦瑟无端五十弦，一弦一柱思华年。<br>庄生晓梦迷蝴蝶，望帝春心托杜鹃。<br>沧海月明珠有泪，蓝田日暖玉生烟。<br>此情可待成追忆？只是当时已惘然。
","高中古诗,唐诗三百首,思念,爱情,抒情,感怀"
0053ee5da49d4076902e458fbe488763,鹊桥仙·纤云弄巧,宋代 秦观,"
纤云弄巧，飞星传恨，银汉迢迢暗度。金风玉露一相逢，便胜却人间无数。<br>柔情似水，佳期如梦，忍顾鹊桥归路！两情若是久长时，又岂在朝朝暮暮。
","高中古诗,宋词三百首,宋词精选,七夕节,爱情,婉约,抒情,最美"
91a9d980b75a43978a6b578f01a999b3,一剪梅·红藕香残玉簟秋,宋代 李清照,"
红藕香残玉簟秋。轻解罗裳，独上兰舟。云中谁寄锦书来？雁字回时，月满西楼。<br>花自飘零水自流。一种相思，两处闲愁。此情无计可消除，才下眉头，却上心头。
","高中古诗,宋词三百首,宋词精选,思念,闺怨,离情"
328707d386ad444c800c7f60d1d8b08e,芙蓉楼送辛渐,唐代 王昌龄,"
寒雨连江夜入吴，平明送客楚山孤。<br>洛阳亲友如相问，一片冰心在玉壶。
","唐诗三百首,小学古诗,送别,离别,抒情,早教,小学生必背古诗70首,小学生必背古诗80首"
eca0cc611ce1481abdc78fa924813044,浣溪沙·一曲新词酒一杯,宋代 晏殊,"
一曲新词酒一杯，去年天气旧亭台。夕阳西下几时回？<br>无可奈何花落去，似曾相识燕归来。小园香径独徘徊。
","宋词三百首,宋词精选,初中古诗,伤春,惜时,抒怀,人生,哲理"
78f79755088843418f0348c89e43f952,渔家傲·秋思,宋代 范仲淹,"
塞下秋来风景异，衡阳雁去无留意。四面边声连角起，千嶂里，长烟落日孤城闭。<br>浊酒一杯家万里，燕然未勒归无计。羌管悠悠霜满地，人不寐，将军白发征夫泪。
","宋词三百首,初中古诗,秋天,边塞,思乡"
bb7e87486e8f44f69b12ff56a42a0517,游山西村,宋代 陆游,"
<br>莫笑农家腊酒浑，丰年留客足鸡豚。<br>山重水复疑无路，柳暗花明又一村。<br>箫鼓追随春社近，衣冠简朴古风存。<br>从今若许闲乘月，拄杖无时夜叩门。<br>
","小学古诗,初中古诗,田园,乡村,生活,早教"
3b2e9790666746e0a57ee034d4ebf847,使至塞上,唐代 王维,"
单车欲问边，属国过居延。<br>征蓬出汉塞，归雁入胡天。<br>大漠孤烟直，长河落日圆。<br>萧关逢候骑，都护在燕然。
","初中古诗,边塞,写景,战士,早教,最美,优美"
656f3bbe315b4f8ba05622edeeb5fa33,小池,宋代 杨万里,"
泉眼无声惜细流，树阴照水爱晴柔。<br>小荷才露尖尖角，早有蜻蜓立上头。
","古诗三百首,小学古诗,夏天,写水,池塘,小学生必背古诗70首,小学生必背古诗80首,写景"
6865bdf1588e4a058148f4a620daf6c8,永遇乐·京口北固亭怀古,宋代 辛弃疾,"
千古江山，英雄无觅孙仲谋处。舞榭歌台，风流总被，雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。<br>元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问：廉颇老矣，尚能饭否？
","高中古诗,宋词三百首,豪放,咏史怀古,爱国,抒怀"
cc140e0ec8674e16b747eb7a7efed3ab,咏柳 / 柳枝词,唐代 贺知章,"
碧玉妆成一树高，万条垂下绿丝绦。<br>不知细叶谁裁出，二月春风似剪刀。
","小学古诗,写景,咏物,春天,柳树,早教,小学生必背古诗70首,小学生必背古诗80首"
e7276b5499b04772bb6ebda67abb0c1b,武陵春·春晚,宋代 李清照,"
风住尘香花已尽，日晚倦梳头。物是人非事事休，欲语泪先流。<br>闻说双溪春尚好，也拟泛轻舟。只恐双溪舴艋舟，载不动许多愁。
","宋词三百首,宋词精选,初中古诗,女子,闺怨,感伤"
3162e601131f4d1db09f70f3b8b8b009,赤壁赋,宋代 苏轼,"
<br>　　壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。(冯 通：凭)<br>
<br>　　于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉；余音袅袅，不绝如缕。舞幽壑之潜蛟，泣孤舟之嫠妇。<br>
<br>　　苏子愀然，正襟危坐而问客曰：“何为其然也？”客曰：“‘月明星稀，乌鹊南飞。’此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”<br>
<br>　　苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎！且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭。是造物者之无尽藏也，而吾与子之所共适。”(共适 一作：共食)<br>
<br>　　客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。<br>
","辞赋精选,高中文言文,古文观止,饮酒,感叹,哲理"
7f1589fcbe3941bfba4b577fb6beb6e9,木兰花·拟古决绝词柬友,清代 纳兰性德,"
人生若只如初见，何事秋风悲画扇。<br>等闲变却故人心，却道故人心易变。(一作：却道故心人易变)<br>骊山语罢清宵半，泪雨霖铃终不怨。(一作：泪雨零 / 夜雨霖)<br>何如薄幸锦衣郎，比翼连枝当日愿。
","闺怨,伤情,命运,最美"
f5085ffcda2c4f489d04d8bef576dfe4,江雪,唐代 柳宗元,"
千山鸟飞绝，万径人踪灭。<br>孤舟蓑笠翁，独钓寒江雪。
","唐诗三百首,写景,冬天,山水,早教,小学生必背古诗70首,小学生必背古诗80首"
b22da5ea19d042aeb6a3daf846a26625,送杜少府之任蜀州 / 送杜少府之任蜀川,唐代 王勃,"
城阙辅三秦，风烟望五津。<br>与君离别意，同是宦游人。<br>海内存知己，天涯若比邻。<br>无为在歧路，儿女共沾巾。
","唐诗三百首,初中古诗,友情,送别,早教,最美"
e1d4de4b22f940d386cbfc8348b42416,如梦令·常记溪亭日暮,宋代 李清照,"
常记溪亭日暮，沉醉不知归路。兴尽晚回舟，误入藕花深处。争渡，争渡，惊起一滩鸥鹭。
","宋词三百首,宋词精选,初中古诗,纪游,最美,闲适"
c10b0d28a1654caa9809c4d07193a1ca,饮酒·其五,魏晋 陶渊明,"
结庐在人境，而无车马喧。<br>问君何能尔？心远地自偏。<br>采菊东篱下，悠然见南山。<br>山气日夕佳，飞鸟相与还。<br>此中有真意，欲辨已忘言。
","古诗三百首,初中古诗,闲适,生活,哲理,最美"
317ac111d0d645faa98fa35933099c23,望庐山瀑布,唐代 李白,"
日照香炉生紫烟，遥看瀑布挂前川。<br>飞流直下三千尺，疑是银河落九天。
","小学古诗,写景,山水,瀑布,早教,小学生必背古诗70首,小学生必背古诗80首"
f574e6a7b36f4956bdb9c40104efcae5,生于忧患，死于安乐,先秦 孟子及其弟子,"
<br>　　舜发于畎亩之中，傅说举于版筑之间，胶鬲举于鱼盐之中，管夷吾举于士，孙叔敖举于海，百里奚举于市。故天将降大任于是人也，必先苦其心志，劳其筋骨，饿其体肤，空乏其身，行拂乱其所为，所以动心忍性，曾益其所不能。(是人 一作：斯人)<br>
<br>　　人恒过，然后能改；困于心，衡于虑，而后作；征于色，发于声，而后喻。入则无法家拂士，出则无敌国外患者，国恒亡。然后知生于忧患而死于安乐也。<br>
","初中文言文,议论,哲理"
04a0380885b848e8aefd306a75cc30ef,与朱元思书,南北朝 吴均,"
<br>　　风烟俱净，天山共色。从流飘荡，任意东西。自富阳至桐庐一百许里，奇山异水，天下独绝。<br>
<br>　　水皆缥碧，千丈见底。游鱼细石，直视无碍。急湍甚箭，猛浪若奔。<br>
<br>　　夹岸高山，皆生寒树，负势竞上，互相轩邈，争高直指，千百成峰。泉水激石，泠泠作响；好鸟相鸣，嘤嘤成韵。蝉则千转不穷，猿则百叫无绝。鸢飞戾天者，望峰息心；经纶世务者，窥谷忘反。横柯上蔽，在昼犹昏；疏条交映，有时见日。<br>
","初中文言文,书信,写景,山水"
cc1e600df41c4b7e9aa60ed15d9f30f4,浣溪沙·游蕲水清泉寺,宋代 苏轼,"
<br>游蕲水清泉寺，寺临兰溪，溪水西流。<br>
<br>山下兰芽短浸溪，松间沙路净无泥，萧萧暮雨子规啼。(萧萧 一作：潇潇)<br>谁道人生无再少？门前流水尚能西！休将白发唱黄鸡。<br>
","宋词三百首,小学古诗,写景,抒怀,人生,哲理,言志"
bfac6c9885cf424eb8da4ca27611fc3c,师说,唐代 韩愈,"
<br>　　古之学者必有师。师者，所以传道受业解惑也。人非生而知之者，孰能无惑？惑而不从师，其为惑也，终不解矣。生乎吾前，其闻道也固先乎吾，吾从而师之；生乎吾后，其闻道也亦先乎吾，吾从而师之。吾师道也，夫庸知其年之先后生于吾乎？是故无贵无贱，无长无少，道之所存，师之所存也。<br>
<br>　　嗟乎！师道之不传也久矣！欲人之无惑也难矣！古之圣人，其出人也远矣，犹且从师而问焉；今之众人，其下圣人也亦远矣，而耻学于师。是故圣益圣，愚益愚。圣人之所以为圣，愚人之所以为愚，其皆出于此乎？爱其子，择师而教之；于其身也，则耻师焉，惑矣。彼童子之师，授之书而习其句读者，非吾所谓传其道解其惑者也。句读之不知，惑之不解，或师焉，或不焉，小学而大遗，吾未见其明也。巫医乐师百工之人，不耻相师。士大夫之族，曰师曰弟子云者，则群聚而笑之。问之，则曰：“彼与彼年相若也，道相似也，位卑则足羞，官盛则近谀。”呜呼！师道之不复，可知矣。巫医乐师百工之人，君子不齿，今其智乃反不能及，其可怪也欤！<br>
<br>　　圣人无常师。孔子师郯子、苌弘、师襄、老聃。郯子之徒，其贤不及孔子。孔子曰：三人行，则必有我师。是故弟子不必不如师，师不必贤于弟子，闻道有先后，术业有专攻，如是而已。<br>
<br>　　李氏子蟠，年十七，好古文，六艺经传皆通习之，不拘于时，学于余。余嘉其能行古道，作《师说》以贻之。 <br>
","高中文言文,古文观止,议论,老师"
4761fac32c0c42be8e48a4d436bf0829,秋词·其一,唐代 刘禹锡,"
自古逢秋悲寂寥，我言秋日胜春朝。<br>晴空一鹤排云上，便引诗情到碧霄。
","初中古诗,秋天,抒情,乐观"
de13546854c341058165a7e1f1b65068,绝句,唐代 杜甫,"
两个黄鹂鸣翠柳，一行白鹭上青天。<br>窗含西岭千秋雪，门泊东吴万里船。
","小学古诗,写景,写雪,写鸟,早教,小学生必背古诗70首,小学生必背古诗80首"
5a30c4c95cb44c27905d77749c3f03aa,夜雨寄北,唐代 李商隐,"
君问归期未有期，巴山夜雨涨秋池。 <br>何当共剪西窗烛，却话巴山夜雨时。
","唐诗三百首,初中古诗,高中古诗,写雨,夜晚,思念"
b83698723b6a4b23a7e332a3fe6008ad,闻王昌龄左迁龙标遥有此寄,唐代 李白,"
杨花落尽子规啼，闻道龙标过五溪。<br>我寄愁心与明月，随君直到夜郎西。(随君 一作：随风)
","初中古诗,抒情,友情,最美"
202d02d2e25e43db8fa3617217c58922,曹刿论战,先秦 左丘明,"
<br>　　十年春，齐师伐我。公将战，曹刿请见。其乡人曰：“肉食者谋之，又何间焉？”刿曰：“肉食者鄙，未能远谋。”乃入见。问：“何以战？”公曰：“衣食所安，弗敢专也，必以分人。”对曰：“小惠未遍，民弗从也。”公曰：“牺牲玉帛，弗敢加也，必以信。”对曰：“小信未孚，神弗福也。”公曰：“小大之狱，虽不能察，必以情。”对曰：“忠之属也。可以一战。战则请从。”（遍 同：徧)<br>
<br>　　公与之乘，战于长勺。公将鼓之。刿曰：“未可。”齐人三鼓。刿曰：“可矣。”齐师败绩。公将驰之。刿曰：“未可。”下视其辙，登轼而望之，曰：“可矣。”遂逐齐师。<br>
<br>　　既克，公问其故。对曰：“夫战，勇气也。一鼓作气，再而衰，三而竭。彼竭我盈，故克之。夫大国，难测也，惧有伏焉。吾视其辙乱，望其旗靡，故逐之。”<br>
","初中文言文,古文观止,战争,哲理"
4d4053d498434914b110ee87208db206,送友人,唐代 李白,"
青山横北郭，白水绕东城。<br>此地一为别，孤蓬万里征。<br>浮云游子意，落日故人情。<br>挥手自兹去，萧萧班马鸣。
","唐诗三百首,初中古诗,送别,离别,写景,惜别,友情"
14e9ef99d6a84982ad13251ec4e7289d,梅花,宋代 王安石,"
墙角数枝梅，凌寒独自开。<br>遥知不是雪，为有暗香来。
","古诗三百首,写景,咏物,梅花,寓人,早教,小学生必背古诗80首"
74e1d9eac94c49db8e43efa1775d91ba,游子吟,唐代 孟郊,"
慈母手中线，游子身上衣。<br>临行密密缝，意恐迟迟归。<br>谁言寸草心，报得三春晖。
","唐诗三百首,乐府,赞颂,母亲,母爱,早教,小学生必背古诗70首,小学生必背古诗80首"
911a5392011a4276aff2286a01cfe442,饮湖上初晴后雨,宋代 苏轼,"
水光潋滟晴方好，山色空蒙雨亦奇。<br>欲把西湖比西子，淡妆浓抹总相宜。
","古诗三百首,小学古诗,西湖,写景,早教,优美,小学生必背古诗70首,小学生必背古诗80首"
c85f0f9465f04b949af2a6473df0b76f,嫦娥,唐代 李商隐,"
云母屏风烛影深，长河渐落晓星沉。<br>嫦娥应悔偷灵药，碧海青天夜夜心。
","唐诗三百首,小学古诗,写人,孤寂"
c2821967c151427babf5e58093187a7e,黄鹤楼,唐代 崔颢,"
昔人已乘黄鹤去，此地空余黄鹤楼。<br>黄鹤一去不复返，白云千载空悠悠。<br>晴川历历汉阳树，芳草萋萋鹦鹉洲。<br>日暮乡关何处是？烟波江上使人愁。
","唐诗三百首,初中古诗,写景,怀古,思乡,早教"
30ca5be22b574ca3b0d439b10acaaad5,离骚,先秦 屈原,"
帝高阳之苗裔兮，朕皇考曰伯庸。<br>摄提贞于孟陬兮，惟庚寅吾以降。<br>皇览揆余初度兮，肇锡余以嘉名：<br>名余曰正则兮，字余曰灵均。<br>纷吾既有此内美兮，又重之以修能。<br>扈江离与辟芷兮，纫秋兰以为佩。<br>汩余若将不及兮，恐年岁之不吾与。<br>朝搴阰之木兰兮，夕揽洲之宿莽。<br>日月忽其不淹兮，春与秋其代序。<br>惟草木之零落兮，恐美人之迟暮。(惟 通：唯)<br>不抚壮而弃秽兮，何不改乎此度？<br>乘骐骥以驰骋兮，来吾道夫先路！<br>昔三后之纯粹兮，固众芳之所在。<br>杂申椒与菌桂兮，岂惟纫夫蕙茝！<br>彼尧、舜之耿介兮，既遵道而得路。<br>何桀纣之猖披兮，夫惟捷径以窘步。<br>惟夫党人之偷乐兮，路幽昧以险隘。<br>岂余身之殚殃兮，恐皇舆之败绩！<br>忽奔走以先后兮，及前王之踵武。<br>荃不查余之中情兮，反信谗而齌怒。<br>余固知謇謇之为患兮，忍而不能舍也。<br>指九天以为正兮，夫惟灵修之故也。<br>曰黄昏以为期兮，羌中道而改路！<br>初既与余成言兮，后悔遁而有他。<br>余既不难夫离别兮，伤灵修之数化。<br>余既滋兰之九畹兮，又树蕙之百亩。<br>畦留夷与揭车兮，杂杜衡与芳芷。<br>冀枝叶之峻茂兮，愿俟时乎吾将刈。<br>虽萎绝其亦何伤兮，哀众芳之芜秽。<br>众皆竞进以贪婪兮，凭不厌乎求索。<br>羌内恕己以量人兮，各兴心而嫉妒。<br>忽驰骛以追逐兮，非余心之所急。<br>老冉冉其将至兮，恐修名之不立。<br>朝饮木兰之坠露兮，夕餐秋菊之落英。<br>苟余情其信姱以练要兮，长顑颔亦何伤。<br>掔木根以结茝兮，贯薜荔之落蕊。<br>矫菌桂以纫蕙兮，索胡绳之纚纚。<br>謇吾法夫前修兮，非世俗之所服。<br>虽不周于今之人兮，愿依彭咸之遗则。<br>长太息以掩涕兮，哀民生之多艰。<br>余虽好修姱以鞿羁兮，謇朝谇而夕替。<br>既替余以蕙纕兮，又申之以揽茝。<br>亦余心之所善兮，虽九死其犹未悔。<br>怨灵修之浩荡兮，终不察夫民心。<br>众女嫉余之蛾眉兮，谣诼谓余以善淫。<br>固时俗之工巧兮，偭规矩而改错。<br>背绳墨以追曲兮，竞周容以为度。<br>忳郁邑余侘傺兮，吾独穷困乎此时也。<br>宁溘死以流亡兮，余不忍为此态也。<br>鸷鸟之不群兮，自前世而固然。<br>何方圜之能周兮，夫孰异道而相安？<br>屈心而抑志兮，忍尤而攘诟。<br>伏清白以死直兮，固前圣之所厚。<br>悔相道之不察兮，延伫乎吾将反。<br>回朕车以复路兮，及行迷之未远。<br>步余马于兰皋兮，驰椒丘且焉止息。<br>进不入以离尤兮，退将复修吾初服。<br>制芰荷以为衣兮，集芙蓉以为裳。<br>不吾知其亦已兮，苟余情其信芳。<br>高余冠之岌岌兮，长余佩之陆离。<br>芳与泽其杂糅兮，唯昭质其犹未亏。<br>忽反顾以游目兮，将往观乎四荒。<br>佩缤纷其繁饰兮，芳菲菲其弥章。<br>民生各有所乐兮，余独好修以为常。<br>虽体解吾犹未变兮，岂余心之可惩。<br>女嬃之婵媛兮，申申其詈予，曰：<br>鲧婞直以亡身兮，终然夭乎羽之野。<br>汝何博謇而好修兮，纷独有此姱节？<br>薋菉葹以盈室兮，判独离而不服。<br>众不可户说兮，孰云察余之中情？<br>世并举而好朋兮，夫何茕独而不予听？<br>依前圣以节中兮，喟凭心而历兹。<br>济沅、湘以南征兮，就重华而敶词：<br>启《九辩》与《九歌》兮，夏康娱以自纵。<br>不顾难以图后兮，五子用失乎家衖。<br>羿淫游以佚畋兮，又好射夫封狐。<br>固乱流其鲜终兮，浞又贪夫厥家。<br>浇身被服强圉兮，纵欲而不忍。<br>日康娱而自忘兮，厥首用夫颠陨。<br>夏桀之常违兮，乃遂焉而逢殃。<br>后辛之菹醢兮，殷宗用而不长。<br>汤、禹俨而祗敬兮，周论道而莫差。<br>举贤才而授能兮，循绳墨而不颇。<br>皇天无私阿兮，览民德焉错辅。<br>夫维圣哲以茂行兮，苟得用此下土。<br>瞻前而顾后兮，相观民之计极。<br>夫孰非义而可用兮？孰非善而可服？<br>阽余身而危死兮，览余初其犹未悔。<br>不量凿而正枘兮，固前修以菹醢。<br>曾歔欷余郁邑兮，哀朕时之不当。<br>揽茹蕙以掩涕兮，沾余襟之浪浪。<br>跪敷衽以陈辞兮，耿吾既得此中正。<br>驷玉虬以椉鹥兮，溘埃风余上征。<br>朝发轫于苍梧兮，夕余至乎县圃。<br>欲少留此灵琐兮，日忽忽其将暮。<br>吾令羲和弭节兮，望崦嵫而勿迫。<br>路漫漫其修远兮，吾将上下而求索。<br>饮余马于咸池兮，总余辔乎扶桑。<br>折若木以拂日兮，聊逍遥以相羊。<br>前望舒使先驱兮，后飞廉使奔属。<br>鸾皇为余先戒兮，雷师告余以未具。<br>吾令凤鸟飞腾兮，继之以日夜。<br>飘风屯其相离兮，帅云霓而来御。<br>纷总总其离合兮，斑陆离其上下。<br>吾令帝阍开关兮，倚阊阖而望予。<br>时暧暧其将罢兮，结幽兰而延伫。<br>世溷浊而不分兮，好蔽美而嫉妒。<br>朝吾将济于白水兮，登阆风而绁马。<br>忽反顾以流涕兮，哀高丘之无女。<br>溘吾游此春宫兮，折琼枝以继佩。<br>及荣华之未落兮，相下女之可诒。<br>吾令丰隆乘云兮，求宓妃之所在。<br>解佩纕以结言兮，吾令謇修以为理。<br>纷总总其离合兮，忽纬繣其难迁。<br>夕归次于穷石兮，朝濯发乎洧盘。<br>保厥美以骄傲兮，日康娱以淫游。<br>虽信美而无礼兮，来违弃而改求。<br>览相观于四极兮，周流乎天余乃下。<br>望瑶台之偃蹇兮，见有娀之佚女。<br>吾令鸩为媒兮，鸩告余以不好。<br>雄鸠之鸣逝兮，余犹恶其佻巧。<br>心犹豫而狐疑兮，欲自适而不可。<br>凤皇既受诒兮，恐高辛之先我。<br>欲远集而无所止兮，聊浮游以逍遥。<br>及少康之未家兮，留有虞之二姚。<br>理弱而媒拙兮，恐导言之不固。<br>世溷浊而嫉贤兮，好蔽美而称恶。<br>闺中既以邃远兮，哲王又不寤。<br>怀朕情而不发兮，余焉能忍而与此终古？<br>索琼茅以筳篿兮，命灵氛为余占之。<br>曰：两美其必合兮，孰信修而慕之？<br>思九州之博大兮，岂惟是其有女？<br>曰：勉远逝而无狐疑兮，孰求美而释女？<br>何所独无芳草兮，尔何怀乎故宇？<br>世幽昧以昡曜兮，孰云察余之善恶？<br>民好恶其不同兮，惟此党人其独异！<br>户服艾以盈要兮，谓幽兰其不可佩。<br>览察草木其犹未得兮，岂珵美之能当？<br>苏粪壤以充祎兮，谓申椒其不芳。<br>欲从灵氛之吉占兮，心犹豫而狐疑。<br>巫咸将夕降兮，怀椒糈而要之。<br>百神翳其备降兮，九疑缤其并迎。<br>皇剡剡其扬灵兮，告余以吉故。<br>曰：勉升降以上下兮，求矩矱之所同。<br>汤、禹俨而求合兮，挚、咎繇而能调。<br>苟中情其好修兮，又何必用夫行媒？<br>说操筑于傅岩兮，武丁用而不疑。<br>吕望之鼓刀兮，遭周文而得举。<br>宁戚之讴歌兮，齐桓闻以该辅。<br>及年岁之未晏兮，时亦犹其未央。<br>恐鹈鴃之先鸣兮，使夫百草为之不芳。<br>何琼佩之偃蹇兮，众薆然而蔽之。<br>惟此党人之不谅兮，恐嫉妒而折之。<br>时缤纷其变易兮，又何可以淹留？<br>兰芷变而不芳兮，荃蕙化而为茅。<br>何昔日之芳草兮，今直为此萧艾也？<br>岂其有他故兮，莫好修之害也！<br>余以兰为可恃兮，羌无实而容长。<br>委厥美以从俗兮，苟得列乎众芳。<br>椒专佞以慢慆兮，樧又欲充夫佩帏。<br>既干进而务入兮，又何芳之能祗？<br>固时俗之流从兮，又孰能无变化？<br>览椒兰其若兹兮，又况揭车与江离？<br>惟兹佩之可贵兮，委厥美而历兹。<br>芳菲菲而难亏兮，芬至今犹未沬。<br>和调度以自娱兮，聊浮游而求女。<br>及余饰之方壮兮，周流观乎上下。<br>灵氛既告余以吉占兮，历吉日乎吾将行。<br>折琼枝以为羞兮，精琼爢以为粻。<br>为余驾飞龙兮，杂瑶象以为车。<br>何离心之可同兮？吾将远逝以自疏。<br>邅吾道夫昆仑兮，路修远以周流。<br>扬云霓之晻蔼兮，鸣玉鸾之啾啾。<br>朝发轫于天津兮，夕余至乎西极。<br>凤皇翼其承旗兮，高翱翔之翼翼。<br>忽吾行此流沙兮，遵赤水而容与。<br>麾蛟龙使梁津兮，诏西皇使涉予。<br>路修远以多艰兮，腾众车使径待。<br>路不周以左转兮，指西海以为期。<br>屯余车其千乘兮，齐玉轪而并驰。<br>驾八龙之婉婉兮，载云旗之委蛇。<br>抑志而弭节兮，神高驰之邈邈。<br>奏《九歌》而舞《韶》兮，聊假日以媮乐。<br>陟升皇之赫戏兮，忽临睨夫旧乡。<br>仆夫悲余马怀兮，蜷局顾而不行。<br>乱曰：已矣哉！<br>国无人莫我知兮，又何怀乎故都！<br>既莫足与为美政兮，吾将从彭咸之所居！
","高中文言文,楚辞,写人,爱国,励志,忧国忧民"
b1d4fbdaad924f46a7a45c56674e5a99,如梦令·昨夜雨疏风骤,宋代 李清照,"
昨夜雨疏风骤，浓睡不消残酒。试问卷帘人，却道海棠依旧。知否，知否？应是绿肥红瘦。
","宋词三百首,宋词精选,惜花,伤春,闲适"
71445fd91f52477db7fe85bf821387c7,酬乐天扬州初逢席上见赠,唐代 刘禹锡,"
巴山楚水凄凉地，二十三年弃置身。<br>怀旧空吟闻笛赋，到乡翻似烂柯人。<br>沉舟侧畔千帆过，病树前头万木春。<br>今日听君歌一曲，暂凭杯酒长精神。
","初中古诗,抒怀,励志,哲理,自勉"
33fa5778c51c440b804f8ea6ab9a75a9,次北固山下,唐代 王湾,"
客路青山外，行舟绿水前。(青山外 一作：青山下)<br>潮平两岸阔，风正一帆悬。<br>海日生残夜，江春入旧年。<br>乡书何处达？归雁洛阳边。
","唐诗三百首,初中古诗,思乡,乡情,最美"
df2775c9fd9b4c31a9287f4310d1fab7,龟虽寿,两汉 曹操,"
<br>神龟虽寿，犹有竟时。<br>腾蛇乘雾，终为土灰。<br>老骥伏枥，志在千里。<br>烈士暮年，壮心不已。<br>盈缩之期，不但在天；<br>养怡之福，可得永年。<br>幸甚至哉，歌以咏志。<br>
","古诗三百首,初中古诗,咏志,哲理"
0320cfaca0e54359b3669a43cc4d8aba,丑奴儿·书博山道中壁,宋代 辛弃疾,"
少年不识愁滋味，爱上层楼。爱上层楼，为赋新词强说愁。 <br>而今识尽愁滋味，欲说还休。欲说还休，却道“天凉好个秋”！
","初中古诗,宋词三百首,宋词精选,婉约,写人,少年,抒怀,愁苦"
d8de776a2aaf4f35833a24f5b589078f,蝶恋花·春景,宋代 苏轼,"
花褪残红青杏小。燕子飞时，绿水人家绕。枝上柳绵吹又少，天涯何处无芳草！<br>墙里秋千墙外道。墙外行人，墙里佳人笑。笑渐不闻声渐悄，多情却被无情恼。
","宋词三百首,写景,春天,春情"
cbb031b6305048f2b4fdf85fabc0f76b,题西林壁,宋代 苏轼,"
<br>横看成岭侧成峰，远近高低各不同。<br>不识庐山真面目，只缘身在此山中。<br>
","古诗三百首,小学古诗,纪游,写山,庐山,哲理,早教,小学生必背古诗70首,小学生必背古诗80首"
6808154ef3674777b499cef11b7cc55d,月下独酌四首·其一,唐代 李白,"
花间一壶酒，独酌无相亲。<br>举杯邀明月，对影成三人。<br>月既不解饮，影徒随我身。<br>暂伴月将影，行乐须及春。<br>我歌月徘徊，我舞影零乱。<br>醒时同交欢，醉后各分散。(同交欢 一作：相交欢)<br>永结无情游，相期邈云汉。
","唐诗三百首,初中古诗,孤独,月亮,饮酒,抒情,忧愤"
0616b41333a545ff8f9ece1754d2aee3,记承天寺夜游 / 记承天夜游,宋代 苏轼,"
<br>　　元丰六年十月十二日夜，解衣欲睡，月色入户，欣然起行。念无与为乐者，遂至承天寺寻张怀民。怀民亦未寝，相与步于中庭。庭下如积水空明，水中藻、荇交横，盖竹柏影也。何夜无月？何处无竹柏？但少闲人如吾两人者耳。<br>
","初中文言文,纪游,写景,感慨"
ac6f49a7ddd34aa982de99c3d03af630,九月九日忆山东兄弟,唐代 王维,"
独在异乡为异客，每逢佳节倍思亲。<br>遥知兄弟登高处，遍插茱萸少一人。 <br>
","唐诗三百首,小学古诗,重阳节,思乡,早教,小学生必背古诗70首,小学生必背古诗80首"
1995baa61f004a3e920430eb7a8538f2,秋夕,唐代 杜牧,"
<br>银烛秋光冷画屏，轻罗小扇扑流萤。<br>天阶夜色凉如水，卧看牵牛织女星。(天阶 一作：天街；卧看 一作：坐看)<br>
","唐诗三百首,写景,节日,七夕节,闺怨,早教,小学生必背古诗80首"
a842d8800034494db5efbe7910141de5,蝶恋花·伫倚危楼风细细,宋代 柳永,"
伫倚危楼风细细，望极春愁，黯黯生天际。草色烟光残照里，无言谁会凭阑意。(阑 通 栏)<br>拟把疏狂图一醉，对酒当歌，强乐还无味。衣带渐宽终不悔，为伊消得人憔悴。
","宋词三百首,抒情,爱情,思念"
e8f6340db7f5448c84e6444da15a17b5,凉州词,唐代 王翰,"
葡萄美酒夜光杯，欲饮琵琶马上催。<br>醉卧沙场君莫笑，古来征战几人回？
","唐诗三百首,豪放,边塞,战争,宴饮,早教,小学生必背古诗70首,小学生必背古诗80首"
5f4cbedfcb0d4a2da24bef9869ec3898,己亥杂诗·其五,清代 龚自珍,"
浩荡离愁白日斜，吟鞭东指即天涯。<br>落红不是无情物，化作春泥更护花。
","古诗三百首,初中古诗,抒情,志向,抱负,自勉,小学生必背古诗70首,小学生必背古诗80首"
6445a90c06e64f6a92f8fef6c316abf9,鱼我所欲也,先秦 孟子及其弟子,"
<br>　　鱼，我所欲也；熊掌，亦我所欲也。二者不可得兼，舍鱼而取熊掌者也。生，亦我所欲也；义，亦我所欲也。二者不可得兼，舍生而取义者也。生亦我所欲，所欲有甚于生者，故不为苟得也；死亦我所恶，所恶有甚于死者，故患有所不辟也。如使人之所欲莫甚于生，则凡可以得生者何不用也？使人之所恶莫甚于死者，则凡可以辟患者何不为也？由是则生而有不用也，由是则可以辟患而有不为也。是故所欲有甚于生者，所恶有甚于死者。非独贤者有是心也，人皆有之，贤者能勿丧耳。<br>
<br>　　一箪食，一豆羹，得之则生，弗得则死。呼尔而与之，行道之人弗受；蹴尔而与之，乞人不屑也。万钟则不辩礼义而受之，万钟于我何加焉！为宫室之美、妻妾之奉、所识穷乏者得我与？乡为身死而不受，今为宫室之美为之；乡为身死而不受，今为妻妾之奉为之；乡为身死而不受，今为所识穷乏者得我而为之：是亦不可以已乎？此之谓失其本心。　(与 通 欤；乡 通 向；辟 通 避)<br>
","初中文言文,哲理,生死,道德"
7b9f5d9c4e8a4baa8841c4e3dc22eaa3,赠汪伦,唐代 李白,"
<br>李白乘舟将欲行，忽闻岸上踏歌声。<br>桃花潭水深千尺，不及汪伦送我情。 <br>
","小学古诗,写水,友情,送别,早教,小学生必背古诗70首,小学生必背古诗80首"
36f4b92806c04998955ce871f33e7f1c,长歌行,两汉 汉乐府,"
青青园中葵，朝露待日晞。<br>阳春布德泽，万物生光辉。<br>常恐秋节至，焜黄华叶衰。<br>百川东到海，何时复西归？<br>少壮不努力，老大徒伤悲！
","古诗三百首,小学古诗,励志,哲理,惜时,小学生必背古诗80首"
27c7780de61e40749f83ab091c099f1a,晓出净慈寺送林子方,宋代 杨万里,"
毕竟西湖六月中，风光不与四时同。<br>接天莲叶无穷碧，映日荷花别样红。
","古诗三百首,夏天,西湖,写景,荷花,早教,小学生必背古诗70首,小学生必背古诗80首"
797457d1a667440d8df9d35726a7930b,渡荆门送别,唐代 李白,"
渡远荆门外，来从楚国游。<br>山随平野尽，江入大荒流。<br>月下飞天镜，云生结海楼。<br>仍怜故乡水，万里送行舟。
","唐诗三百首,初中古诗,长江,送别,思乡"
0904a98d4b8a4126be07745833c09c74,闻官军收河南河北,唐代 杜甫,"
剑外忽传收蓟北，初闻涕泪满衣裳。<br>却看妻子愁何在，漫卷诗书喜欲狂。<br>白日放歌须纵酒，青春作伴好还乡。<br>即从巴峡穿巫峡，便下襄阳向洛阳。
","唐诗三百首,小学古诗,思归,喜悦,最美,小学生必背古诗80首,忧国"
cf7d4d93d4f74adba57e8dbb75fe95bd,孙权劝学,宋代 司马光 撰,"
<br>　　初，权谓吕蒙曰：“卿今当涂掌事，不可不学！”蒙辞以军中多务。权曰：“孤岂欲卿治经为博士邪！但当涉猎，见往事耳。卿言多务，孰若孤？孤常读书，自以为大有所益。”蒙乃始就学。及鲁肃过寻阳，与蒙论议，大惊曰：“卿今者才略，非复吴下阿蒙！”蒙曰：“士别三日，即更刮目相待，大兄何见事之晚乎！”肃遂拜蒙母，结友而别。<br>
","初中文言文,学习,哲理"
1f7e730b18624d23af5fe3b1d1068320,长相思,清代 纳兰性德,"
山一程，水一程，身向榆关那畔行，夜深千帐灯。<br>风一更，雪一更，聒碎乡心梦不成，故园无此声。
","小学古诗,抒情,思乡,最美"
6e857068b7e54ded8b08fb1469139ce9,钗头凤·红酥手,宋代 陆游,"
红酥手，黄縢酒，满城春色宫墙柳。东风恶，欢情薄。一怀愁绪，几年离索。错、错、错。<br>春如旧，人空瘦，泪痕红浥鲛绡透。桃花落，闲池阁。山盟虽在，锦书难托。莫、莫、莫！
","宋词三百首,宋词精选,追忆,相思,爱情,怨情"
404191519fa24852a06d8e35b8c236ad,过故人庄,唐代 孟浩然,"
故人具鸡黍，邀我至田家。<br>绿树村边合，青山郭外斜。<br>开轩面场圃，把酒话桑麻。<br>待到重阳日，还来就菊花。
","唐诗三百首,初中古诗,田园,生活,早教"
ee136adbc9894d47b8df7fad51663ed5,南乡子·登京口北固亭有怀,宋代 辛弃疾,"
何处望神州？满眼风光北固楼。千古兴亡多少事？悠悠。不尽长江滚滚流。<br>年少万兜鍪，坐断东南战未休。天下英雄谁敌手？曹刘。生子当如孙仲谋。
","宋词三百首,初中古诗,抒情,咏史怀古,爱国"
847ab92714a440e6a3f312df1d11ac15,阿房宫赋,唐代 杜牧,"
<br>　　六王毕，四海一，蜀山兀，阿房出。覆压三百余里，隔离天日。骊山北构而西折，直走咸阳。二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷焉，蜂房水涡，矗不知其几千万落。长桥卧波，未云何龙？复道行空，不霁何虹？高低冥迷，不知西东。歌台暖响，春光融融；舞殿冷袖，风雨凄凄。一日之内，一宫之间，而气候不齐。(不知其 一作：不知乎)<br>
<br>　　妃嫔媵嫱，王子皇孙，辞楼下殿，辇来于秦。朝歌夜弦，为秦宫人。明星荧荧，开妆镜也；绿云扰扰，梳晓鬟也；渭流涨腻，弃脂水也；烟斜雾横，焚椒兰也。雷霆乍惊，宫车过也；辘辘远听，杳不知其所之也。一肌一容，尽态极妍，缦立远视，而望幸焉。有不见者，三十六年。燕赵之收藏，韩魏之经营，齐楚之精英，几世几年，剽掠其人，倚叠如山。一旦不能有，输来其间。鼎铛玉石，金块珠砾，弃掷逦迤，秦人视之，亦不甚惜。(有不见者 一作：有不得见者)<br>
<br>　　嗟乎！一人之心，千万人之心也。秦爱纷奢，人亦念其家。奈何取之尽锱铢，用之如泥沙？使负栋之柱，多于南亩之农夫；架梁之椽，多于机上之工女；钉头磷磷，多于在庾之粟粒；瓦缝参差，多于周身之帛缕；直栏横槛，多于九土之城郭；管弦呕哑，多于市人之言语。使天下之人，不敢言而敢怒。独夫之心，日益骄固。戍卒叫，函谷举，楚人一炬，可怜焦土！<br>
<br>　　呜呼！灭六国者六国也，非秦也；族秦者秦也，非天下也。嗟乎！使六国各爱其人，则足以拒秦；使秦复爱六国之人，则递三世可至万世而为君，谁得而族灭也？秦人不暇自哀，而后人哀之；后人哀之而不鉴之，亦使后人而复哀后人也。<br>
","辞赋精选,古文观止,高中文言文,咏物,议论,借古讽今"
25cec7b4b2db455da20d3ff0e2a28af5,泊船瓜洲,宋代 王安石,"
<br>京口瓜洲一水间，钟山只隔数重山。<br>春风又绿江南岸，明月何时照我还。<br>
","古诗三百首,小学古诗,写景,抒怀,思乡,早教,小学生必背古诗70首,小学生必背古诗80首"
33e6e2ece3844f1585e1791b8ed40baa,清平乐·村居,宋代 辛弃疾,"
<br>茅檐低小，溪上青青草。醉里吴音相媚好，白发谁家翁媪？<br>大儿锄豆溪东，中儿正织鸡笼。最喜小儿亡赖，溪头卧剥莲蓬。(亡 同：无)<br>
","宋词三百首,小学古诗,初中古诗,乡村,生活,劳动"
03e54da8dd624d579766ba97d4f89052,宣州谢脁楼饯别校书叔云,唐代 李白,"
<br>弃我去者，昨日之日不可留；<br>乱我心者，今日之日多烦忧。<br>长风万里送秋雁，对此可以酣高楼。<br>蓬莱文章建安骨，中间小谢又清发。<br>俱怀逸兴壮思飞，欲上青天揽明月。(揽 一作：览；明月 一作：日月)<br>抽刀断水水更流，举杯销愁愁更愁。(销愁 一作：消愁)<br>人生在世不称意，明朝散发弄扁舟。<br>
","唐诗三百首,初中古诗,送别,抒怀,怀才不遇,隐逸"
aad28dd2238747d9ac88303317ac345f,望天门山,唐代 李白,"
天门中断楚江开，碧水东流至此回。<br>两岸青山相对出，孤帆一片日边来。
","小学古诗,写景,山水,长江,早教,小学生必背古诗70首,小学生必背古诗80首"
de67943641a442ac83666f6692acd8d4,劝学,先秦 荀子,"
<br>　　君子曰：学不可以已。<br>
<br>　　青，取之于蓝，而青于蓝；冰，水为之，而寒于水。木直中绳，輮以为轮，其曲中规。虽有槁暴，不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。<br>
<br>　　故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教使之然也。诗曰：“嗟尔君子，无恒安息。靖共尔位，好是正直。神之听之，介尔景福。”神莫大于化道，福莫长于无祸。<br>
<br>　　吾尝终日而思矣，不如须臾之所学也；吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。(君子生 通：性)<br>
<br>　　南方有鸟焉，名曰蒙鸠，以羽为巢，而编之以发，系之苇苕，风至苕折，卵破子死。巢非不完也，所系者然也。西方有木焉，名曰射干，茎长四寸，生于高山之上，而临百仞之渊，木茎非能长也，所立者然也。蓬生麻中，不扶而直；白沙在涅，与之俱黑。兰槐之根是为芷，其渐之滫，君子不近，庶人不服。其质非不美也，所渐者然也。故君子居必择乡，游必就士，所以防邪辟而近中正也。<br>
<br>　　物类之起，必有所始。荣辱之来，必象其德。肉腐出虫，鱼枯生蠹。怠慢忘身，祸灾乃作。强自取柱，柔自取束。邪秽在身，怨之所构。施薪若一，火就燥也，平地若一，水就湿也。草木畴生，禽兽群焉，物各从其类也。是故质的张，而弓矢至焉；林木茂，而斧斤至焉；树成荫，而众鸟息焉。醯酸，而蜹聚焉。故言有招祸也，行有招辱也，君子慎其所立乎！<br>
<br>　　积土成山，风雨兴焉；积水成渊，蛟龙生焉；积善成德，而神明自得，圣心备焉。故不积跬步，无以至千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。蟹六跪而二螯，非蛇鳝之穴无可寄托者，用心躁也。(江海 一作：江河)<br>
<br>　　是故无冥冥之志者，无昭昭之明；无惛惛之事者，无赫赫之功。行衢道者不至，事两君者不容。目不能两视而明，耳不能两听而聪。螣蛇无足而飞，鼫鼠五技而穷。《诗》曰：“尸鸠在桑，其子七兮。淑人君子，其仪一兮。其仪一兮，心如结兮！”故君子结于一也。<br>
<br>　　昔者瓠巴鼓瑟，而流鱼出听；伯牙鼓琴，而六马仰秣。故声无小而不闻，行无隐而不形 。玉在山而草木润，渊生珠而崖不枯。为善不积邪？安有不闻者乎？<br>
<br>　　学恶乎始？恶乎终？曰：其数则始乎诵经，终乎读礼；其义则始乎为士，终乎为圣人， 真积力久则入，学至乎没而后止也。故学数有终，若其义则不可须臾舍也。为之，人也；舍 之，禽兽也。故书者，政事之纪也；诗者，中声之所止也；礼者，法之大分，类之纲纪也。 故学至乎礼而止矣。夫是之谓道德之极。礼之敬文也，乐之中和也，诗书之博也，春秋之微 也，在天地之间者毕矣。 君子之学也，入乎耳，着乎心，布乎四体，形乎动静。端而言，蝡而动，一可以为法则。小人之学也，入乎耳，出乎口；口耳之间，则四寸耳，曷足以美七尺之躯哉！古之学者为己，今之学者为人。君子之学也，以美其身；小人之学也，以为禽犊。故不问而告谓之傲，问一而告二谓之囋。傲、非也，囋、非也；君子如向矣。<br>
<br>　　学莫便乎近其人。礼乐法而不说，诗书故而不切，春秋约而不速。方其人之习君子之说，则尊以遍矣，周于世矣。故曰：学莫便乎近其人。<br>
<br>　　学之经莫速乎好其人，隆礼次之。上不能好其人，下不能隆礼，安特将学杂识志，顺诗书而已耳。则末世穷年，不免为陋儒而已。将原先王，本仁义，则礼正其经纬蹊径也。若挈裘领，诎五指而顿之，顺者不可胜数也。不道礼宪，以诗书为之，譬之犹以指测河也，以戈舂黍也，以锥餐壶也，不可以得之矣。故隆礼，虽未明，法士也；不隆礼，虽察辩，散儒也。<br>
<br>　　问楛者，勿告也；告楛者，勿问也；说楛者，勿听也。有争气者，勿与辩也。故必由其道至，然后接之；非其道则避之。故礼恭，而后可与言道之方；辞顺，而后可与言道之理；色从而后可与言道之致。故未可与言而言，谓之傲；可与言而不言，谓之隐；不观气色而言，谓瞽。故君子不傲、不隐、不瞽，谨顺其身。诗曰：“匪交匪舒，天子所予。”此之谓也。<br>
<br>　　百发失一，不足谓善射；千里蹞步不至，不足谓善御；伦类不通，仁义不一，不足谓善学。学也者，固学一之也。一出焉，一入焉，涂巷之人也；其善者少，不善者多，桀纣盗跖也；全之尽之，然后学者也。<br>
<br>　　君子知夫不全不粹之不足以为美也，故诵数以贯之，思索以通之，为其人以处之，除其害者以持养之。使目非是无欲见也，使耳非是无欲闻也，使口非是无欲言也，使心非是无欲虑也。及至其致好之也，目好之五色，耳好之五声，口好之五味，心利之有天下。是故权利不能倾也，群众不能移也，天下不能荡也。生乎由是，死乎由是，夫是之谓德操。德操然后能定，能定然后能应。能定能应，夫是之谓成人。天见其明，地见其光，君子贵其全也。 <br>
","高中文言文,议论,学习,勉励"
90b450bca48641d9933bb916945d24f9,送元二使安西,唐代 王维,"
渭城朝雨浥轻尘，客舍青青柳色新。<br>劝君更尽一杯酒，西出阳关无故人。
","唐诗三百首,小学古诗,初中古诗,乐府,友情,送别,早教,小学生必背古诗70首,小学生必背古诗80首"
d1ede2c367284aa0bb683917e203c2ab,草 / 赋得古原草送别,唐代 白居易,"
离离原上草，一岁一枯荣。<br>野火烧不尽，春风吹又生。<br>远芳侵古道，晴翠接荒城。<br>又送王孙去，萋萋满别情。
","唐诗三百首,小学古诗,送别,离别,咏物,写草,早教,小学生必背古诗70首,小学生必背古诗80首"
0a4a70180e3845689b7a979b4fe0debb,竹里馆,唐代 王维,"
独坐幽篁里，弹琴复长啸。<br>深林人不知，明月来相照。
","唐诗三百首,初中古诗,隐居,生活,小学生必背古诗80首"
778f3d9295b1463a9be0c1fcbf2c3d6c,醉花阴·薄雾浓云愁永昼,宋代 李清照,"
薄雾浓云愁永昼，瑞脑销金兽。佳节又重阳，玉枕纱厨，半夜凉初透。(厨 通：橱；销金兽 一作：消金兽)<br>东篱把酒黄昏后，有暗香盈袖。莫道不销魂，帘卷西风，人比黄花瘦。(人比 一作：人似)
","宋词三百首,宋词精选,高中古诗,重阳节,怀人,思念"
c963c7b91567479ba9f5828ca8d6fcf8,示儿,宋代 陆游,"
<br>死去元知万事空，但悲不见九州同。<br>王师北定中原日，家祭无忘告乃翁。<br>
","古诗三百首,爱国,忧国忧民,早教,小学生必背古诗70首,小学生必背古诗80首"
ff8fec664991469e8d7a7a70c0d67c20,泊秦淮,唐代 杜牧,"
烟笼寒水月笼沙，夜泊秦淮近酒家。<br>商女不知亡国恨，隔江犹唱后庭花。
","唐诗三百首,初中古诗,咏史怀古,爱国,早教,感怀"
609fa324172e4b61b0a9a2e6dcc54e09,湖心亭看雪,明代 张岱,"
<br>　　崇祯五年十二月，余住西湖。大雪三日，湖中人鸟声俱绝。是日更定矣，余拏一小舟，拥毳衣炉火，独往湖心亭看雪。雾凇沆砀，天与云与山与水，上下一白，湖上影子，惟长堤一痕、湖心亭一点、与余舟一芥、舟中人两三粒而已。(余拏 一作：余挐)<br>
<br>　　到亭上，有两人铺毡对坐，一童子烧酒炉正沸。见余大喜曰：“湖中焉得更有此人！”拉余同饮。余强饮三大白而别。问其姓氏，是金陵人，客此。及下船，舟子喃喃曰：“莫说相公痴，更有痴似相公者。”<br>
","初中文言文,写雪,抒怀"
a0762d521f7a4f09ad37a2534e4b24ed,出塞,唐代 王昌龄,"
秦时明月汉时关，万里长征人未还。<br>但使龙城飞将在，不教胡马度阴山。
","唐诗三百首,边塞,战争,忧国忧民,早教,小学生必背古诗70首,小学生必背古诗80首"
cc4aba76b4c548818fb8429b68b69d42,卖炭翁,唐代 白居易,"
<br>卖炭翁，伐薪烧炭南山中。<br>满面尘灰烟火色，两鬓苍苍十指黑。<br>卖炭得钱何所营？身上衣裳口中食。<br>可怜身上衣正单，心忧炭贱愿天寒。<br>夜来城外一尺雪，晓驾炭车辗冰辙。<br>牛困人饥日已高，市南门外泥中歇。<br>翩翩两骑来是谁？黄衣使者白衫儿。<br>手把文书口称敕，回车叱牛牵向北。<br>一车炭，千余斤，宫使驱将惜不得。<br>半匹红纱一丈绫，系向牛头充炭直。(红纱 一作：红绡)<br>
","乐府,写人,同情,讽刺"
dac418e9d1c847e6abb83b3e0adcee74,江南春,唐代 杜牧,"
千里莺啼绿映红，水村山郭酒旗风。<br>南朝四百八十寺，多少楼台烟雨中。
","春天,写景,感怀,抒情小学生必背古诗70首,小学生必背古诗80首"
266a7f66b0a6458196728a0f9ca5d62a,望月怀远 / 望月怀古,唐代 张九龄,"
海上生明月，天涯共此时。<br>情人怨遥夜，竟夕起相思。<br>灭烛怜光满，披衣觉露滋。<br>不堪盈手赠，还寝梦佳期。
","唐诗三百首,月亮,思乡,怀人,早教"
0c29b3d8f1ee4e8cacea73bfa1ec9e48,夏日绝句,宋代 李清照,"
生当作人杰，死亦为鬼雄。<br>至今思项羽，不肯过江东。
","古诗三百首,地名,咏史怀古,爱国,忧愤,小学生必背古诗70首,小学生必背古诗80首"
008ef410287941a7be5a1236be163540,相见欢·无言独上西楼,五代 李煜,"
无言独上西楼，月如钩。寂寞梧桐深院锁清秋。<br>剪不断，理还乱，是离愁。别是一般滋味在心头。(一般 一作：一番)
","宋词三百首,初中古诗,抒情,思念,愁绪,忧愤"
34ec76a58a25461a8e35a84c8f7d6e28,诫子书,两汉 诸葛亮,"
　　夫君子之行，静以修身，俭以养德。非淡泊无以明志，非宁静无以致远。夫学须静也，才须学也，非学无以广才，非志无以成学。淫慢则不能励精，险躁则不能治性。年与时驰，意与日去，遂成枯落，多不接世，悲守穷庐，将复何及！ (淡泊 一作：澹泊；淫慢 一作：慆慢)
","修身,立志"
fa98ca18ad774c82a89a53ee4d16f5f0,答谢中书书,南北朝 陶弘景,"
　　山川之美，古来共谈。高峰入云，清流见底。两岸石壁，五色交辉。青林翠竹，四时俱备。晓雾将歇，猿鸟乱鸣；夕日欲颓，沉鳞竞跃。实是欲界之仙都。自康乐以来，未复有能与其奇者。
","初中文言文,书信,写景"
49727968cc0643099370700f8b3fc733,赤壁,唐代 杜牧,"
折戟沉沙铁未销，自将磨洗认前朝。<br>东风不与周郎便，铜雀春深锁二乔。
","唐诗三百首,初中古诗,咏史怀古,抒情,怀才不遇"
5a1f35d89dc1415289d5bde8a001f623,鸟鸣涧,唐代 王维,"
人闲桂花落，夜静春山空。<br>月出惊山鸟，时鸣春涧中。
","小学古诗,春天,写景,早教"
b27f80ea10b9413eb6841a333b2d48a5,雁门太守行,唐代 李贺,"
黑云压城城欲摧，甲光向日金鳞开。(向日 一作：向月)<br>角声满天秋色里，塞上燕脂凝夜紫。(塞上 一作：塞土)<br>半卷红旗临易水，霜重鼓寒声不起。<br>报君黄金台上意，提携玉龙为君死。
","初中古诗,乐府,边塞,军旅,战争"
cef8c5b8f7f44a26a2a6cf3688ea71e4,登鹳雀楼,唐代 王之涣,"
白日依山尽，黄河入海流。<br>欲穷千里目，更上一层楼。
","唐诗三百首,登楼,写景,励志,哲理,早教,小学生必背古诗70首,小学生必背古诗80首"
da97c6df14fd4237b6ec1bd2cb342ce9,浪淘沙令·帘外雨潺潺,五代 李煜,"
帘外雨潺潺，春意阑珊。罗衾不耐五更寒。梦里不知身是客，一晌贪欢。<br>独自莫凭栏，无限江山。别时容易见时难。流水落花春去也，天上人间。
","宋词三百首,亡国,抒情,思念,忧愤"
1e6d8deba45148fb8dac9cc29ba86990,侠客行,唐代 李白,"
赵客缦胡缨，吴钩霜雪明。<br>银鞍照白马，飒沓如流星。<br>十步杀一人，千里不留行。<br>事了拂衣去，深藏身与名。<br>闲过信陵饮，脱剑膝前横。<br>将炙啖朱亥，持觞劝侯嬴。<br>三杯吐然诺，五岳倒为轻。<br>眼花耳热后，意气素霓生。<br>救赵挥金槌，邯郸先震惊。<br>千秋二壮士，烜赫大梁城。<br>纵死侠骨香，不惭世上英。<br>谁能书阁下，白首太玄经。
","乐府,写人,赞颂,豪迈"
8394c88185564321914e46e13b6ff8fb,离思五首·其四,唐代 元稹,"
曾经沧海难为水，除却巫山不是云。<br>取次花丛懒回顾，半缘修道半缘君。
","爱情,悼亡,早教"
22269582cd6c4c17a91233718fb28ecf,凉州词二首·其一,唐代 王之涣,"
黄河远上白云间，一片孤城万仞山。<br>羌笛何须怨杨柳，春风不度玉门关。
","唐诗三百首,边塞,写景,思乡,早教小学生必背古诗70首,小学生必背古诗80首"
48bfbd9e4b7043119da1f85c2f61e3de,竹石,清代 郑燮,"
<br>咬定青山不放松，立根原在破岩中。<br>千磨万击还坚劲，任尔东西南北风。<br>
","古诗三百首,小学古诗,题画,咏物,竹子,励志,自勉,小学生必背古诗70首,小学生必背古诗80首"
ea880c0b88f940b1b4833b1ed7e42c15,梦游天姥吟留别 / 梦游天姥山别东鲁诸公,唐代 李白,"
<br>海客谈瀛洲，烟涛微茫信难求；<br>越人语天姥，云霞明灭或可睹。<br>天姥连天向天横，势拔五岳掩赤城。<br>天台四万八千丈，对此欲倒东南倾。<br>
<br>我欲因之梦吴越，一夜飞度镜湖月。<br>湖月照我影，送我至剡溪。<br>谢公宿处今尚在，渌水荡漾清猿啼。<br>脚著谢公屐，身登青云梯。<br>半壁见海日，空中闻天鸡。<br>千岩万转路不定，迷花倚石忽已暝。<br>熊咆龙吟殷岩泉，栗深林兮惊层巅。<br>云青青兮欲雨，水澹澹兮生烟。<br>列缺霹雳，丘峦崩摧。<br>洞天石扉，訇然中开。<br>青冥浩荡不见底，日月照耀金银台。 <br>霓为衣兮风为马，云之君兮纷纷而来下。<br>虎鼓瑟兮鸾回车，仙之人兮列如麻。<br>忽魂悸以魄动，恍惊起而长嗟。<br>惟觉时之枕席，失向来之烟霞。<br>
<br>世间行乐亦如此，古来万事东流水。<br>别君去兮何时还？且放白鹿青崖间，须行即骑访名山。<br>安能摧眉折腰事权贵，使我不得开心颜？<br>
","唐诗三百首,高中古诗,古体,记梦,游仙"
77400fe63edd4c90972ebee986388faf,临江仙·滚滚长江东逝水,明代 杨慎,"
<br>滚滚长江东逝水，浪花淘尽英雄。是非成败转头空。青山依旧在，几度夕阳红。<br>白发渔樵江渚上，惯看秋月春风。一壶浊酒喜相逢。古今多少事，都付笑谈中。<br>
","咏史,抒怀,人生,哲理,兴衰"
279525a7151c49a0985455e91d5bdf74,早发白帝城 / 白帝下江陵,唐代 李白,"
朝辞白帝彩云间，千里江陵一日还。<br>两岸猿声啼不住，轻舟已过万重山。
","唐诗三百首,写景,抒情早教,小学生必背古诗70首,小学生必背古诗80首"
6778ed5aec2f4ff79ad6576bd93fb167,卜算子·我住长江头,宋代 李之仪,"
我住长江头，君住长江尾。日日思君不见君，共饮长江水。 <br>此水几时休，此恨何时已。只愿君心似我心，定不负相思意。
","宋词三百首,宋词精选,长江,思念,爱情"
37b0568f62b1424da8eda9bbb6e1eac8,春夜洛城闻笛 / 春夜洛阳城闻笛,唐代 李白,"
谁家玉笛暗飞声，散入春风满洛城。 <br>此夜曲中闻折柳，何人不起故园情。
","初中古诗,音乐,抒情,思乡"
617b47d99d76459cb2995b43c249c61d,渔家傲·天接云涛连晓雾,宋代 李清照,"
天接云涛连晓雾，星河欲转千帆舞。仿佛梦魂归帝所。闻天语，殷勤问我归何处。<br>我报路长嗟日暮，学诗谩有惊人句。九万里风鹏正举。风休住，蓬舟吹取三山去！
","宋词三百首,宋词精选,豪放,理想,追求,言志"
7229ed8430ba40a283053e1cc7379592,清平调·其一,唐代 李白,"
云想衣裳花想容，春风拂槛露华浓。 <br>若非群玉山头见，会向瑶台月下逢。
","唐诗三百首,乐府,赞美,女子"
bfd54da65822477f94d8250a8045cfcd,蜀相,唐代 杜甫,"
丞相祠堂何处寻？锦官城外柏森森。<br>映阶碧草自春色，隔叶黄鹂空好音。<br>三顾频烦天下计，两朝开济老臣心。<br>出师未捷身先死，长使英雄泪满襟。
","高中古诗,唐诗三百首,咏史,怀古,赞美,写人"
32dcea53262346ff925c0865a7fadeee,忆江南,唐代 白居易,"
江南好，风景旧曾谙。日出江花红胜火，春来江水绿如蓝。能不忆江南？
","宋词三百首,小学古诗,江南,写景,早教,小学生必背古诗70首,小学生必背古诗80首,写景,山水"
3a0226b8250b4ec5ab39de251f2e96e7,墨梅,元代 王冕,"
<br>我家洗砚池头树，朵朵花开淡墨痕。(我家 一作：吾家；朵朵 一作：个个)<br>不要人夸好颜色，只留清气满乾坤。(好颜色 一作：颜色好)<br>
","古诗三百首,题画,咏物,梅花,言志,自勉,小学生必背古诗70首,小学生必背古诗80首"
d0404cd116b14ab48a5d2e8867c93ed0,月夜忆舍弟,唐代 杜甫,"
戍鼓断人行，边秋一雁声。(边秋 一作:秋边)<br>露从今夜白，月是故乡明。<br>有弟皆分散，无家问死生。<br>寄书长不达，况乃未休兵。
","唐诗三百首,初中古诗,边塞,秋天,思乡,怀人"
d2929bb3de114c34b99a7353e0a1bf4b,洛神赋,两汉 曹植,"
<br>　　黄初三年，余朝京师，还济洛川。古人有言：斯水之神，名曰宓妃。感宋玉对楚王神女之事，遂作斯赋。其词曰：<br>
<br>　　余从京域，言归东藩，背伊阙，越轘辕，经通谷，陵景山。日既西倾，车殆马烦。尔乃税驾乎蘅皋，秣驷乎芝田，容与乎阳林，流眄乎洛川。于是精移神骇，忽焉思散。俯则未察，仰以殊观。睹一丽人，于岩之畔。乃援御者而告之曰：“尔有觌于彼者乎？彼何人斯，若此之艳也！”御者对曰：“臣闻河洛之神，名曰宓妃。然则君王之所见，无乃是乎！其状若何？臣愿闻之。”<br>
<br>　　余告之曰：其形也，翩若惊鸿，婉若游龙。荣曜秋菊，华茂春松。髣髴兮若轻云之蔽月，飘飖兮若流风之回雪。远而望之，皎若太阳升朝霞；迫而察之，灼若芙蕖出渌波。秾纤得衷，修短合度。肩若削成，腰如约素。延颈秀项，皓质呈露。芳泽无加，铅华弗御。云髻峨峨，修眉联娟。丹唇外朗，皓齿内鲜。明眸善睐，靥辅承权。瓌姿艳逸，仪静体闲。柔情绰态，媚于语言。奇服旷世，骨像应图。披罗衣之璀粲兮，珥瑶碧之华琚。戴金翠之首饰，缀明珠以耀躯。践远游之文履，曳雾绡之轻裾。微幽兰之芳蔼兮，步踟蹰于山隅。于是忽焉纵体，以遨以嬉。左倚采旄，右荫桂旗。攘皓腕于神浒兮，采湍濑之玄芝。<br>
<br>　　余情悦其淑美兮，心振荡而不怡。无良媒以接欢兮，托微波而通辞。愿诚素之先达兮，解玉佩以要之。嗟佳人之信修，羌习礼而明诗。抗琼珶以和予兮，指潜渊而为期。执眷眷之款实兮，惧斯灵之我欺。感交甫之弃言兮，怅犹豫而狐疑。收和颜而静志兮，申礼防以自持。<br>
<br>　　于是洛灵感焉，徙倚彷徨。神光离合，乍阴乍阳。竦轻躯以鹤立，若将飞而未翔。践椒途之郁烈，步蘅薄而流芳。超长吟以永慕兮，声哀厉而弥长。尔乃众灵杂沓，命俦啸侣。或戏清流，或翔神渚，或采明珠，或拾翠羽。从南湘之二妃，携汉滨之游女。叹匏瓜之无匹兮，咏牵牛之独处。扬轻袿之猗靡兮，翳修袖以延伫。体迅飞凫，飘忽若神。凌波微步，罗袜生尘。动无常则，若危若安；进止难期，若往若还。转眄流精，光润玉颜。含辞未吐，气若幽兰。华容婀娜，令我忘餐。<br>
<br>　　于是屏翳收风，川后静波。冯夷鸣鼓，女娲清歌。腾文鱼以警乘，鸣玉銮以偕逝。六龙俨其齐首，载云车之容裔。鲸鲵踊而夹毂，水禽翔而为卫。于是越北沚，过南冈，纡素领，回清扬。动朱唇以徐言，陈交接之大纲。恨人神之道殊兮，怨盛年之莫当。抗罗袂以掩涕兮，泪流襟之浪浪。悼良会之永绝兮，哀一逝而异乡。无微情以效爱兮，献江南之明珰。虽潜处于太阴，长寄心于君王。忽不悟其所舍，怅神宵而蔽光。<br>
<br>　　于是背下陵高，足往神留。遗情想像，顾望怀愁。冀灵体之复形，御轻舟而上溯。浮长川而忘反，思绵绵而增慕。夜耿耿而不寐，沾繁霜而至曙。命仆夫而就驾，吾将归乎东路。揽騑辔以抗策，怅盘桓而不能去。<br>
","辞赋精选,写人,爱情,神话"
e2a191c8989f431d93509b39883ee581,伤仲永,宋代 王安石,"
<br>　　金溪民方仲永，世隶耕。仲永生五年，未尝识书具，忽啼求之。父异焉，借旁近与之，即书诗四句，并自为其名。其诗以养父母、收族为意，传一乡秀才观之。自是指物作诗立就，其文理皆有可观者。邑人奇之，稍稍宾客其父，或以钱币乞之。父利其然也，日扳仲永环谒于邑人，不使学。<br>
<br>　　余闻之也久。明道中，从先人还家，于舅家见之，十二三矣。令作诗，不能称前时之闻。又七年，还自扬州，复到舅家问焉。曰：“泯然众人矣。”<br>
<br>　　王子曰：仲永之通悟，受之天也。其受之天也，贤于材人远矣。卒之为众人，则其受于人者不至也。彼其受之天也，如此其贤也，不受之人，且为众人；今夫不受之天，固众人，又不受之人，得为众人而已耶？<br>
","初中文言文,学习,哲理,故事"
72b402d5f0514e399ea972ad582e4bd9,兰亭集序 / 兰亭序,魏晋 王羲之,"
<br>　　永和九年，岁在癸丑，暮春之初，会于会稽山阴之兰亭，修禊事也。群贤毕至，少长咸集。此地有崇山峻岭，茂林修竹；又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。<br>
<br>　　是日也，天朗气清，惠风和畅，仰观宇宙之大，俯察品类之盛，所以游目骋怀，足以极视听之娱，信可乐也。<br>
<br>　　夫人之相与，俯仰一世，或取诸怀抱，悟言一室之内；或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至。及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀。况修短随化，终期于尽。古人云：“死生亦大矣。”岂不痛哉！(不知老之将至 一作：曾不知老之将至)<br>
<br>　　每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔。悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。<br>
","高中文言文,古文观止,宴饮,离别,感伤,感叹,人生"
21ee3d53a5a3480d8ea3239b0773ec08,石壕吏,唐代 杜甫,"
暮投石壕村，有吏夜捉人。<br>老翁逾墙走，老妇出门看。<br>吏呼一何怒！妇啼一何苦！<br>听妇前致词：三男邺城戍。<br>一男附书至，二男新战死。<br>存者且偷生，死者长已矣！<br>室中更无人，惟有乳下孙。<br>有孙母未去，出入无完裙。<br>老妪力虽衰，请从吏夜归。<br>急应河阳役，犹得备晨炊。<br>夜久语声绝，如闻泣幽咽。<br>天明登前途，独与老翁别。
","初中古诗,叙事,战争,同情,人民"
e839de25b1ab499fa1325189836a534b,古朗月行,唐代 李白,"
<br>小时不识月，呼作白玉盘。<br>又疑瑶台镜，飞在青云端。(青云 一作：白云)<br>仙人垂两足，桂树何团团。<br>白兔捣药成，问言与谁餐？<br>蟾蜍蚀圆影，大明夜已残。<br>羿昔落九乌，天人清且安。<br>阴精此沦惑，去去不足观。<br>忧来其如何？凄怆摧心肝。<br>
","乐府,月亮,抒情,小学生必背古诗70首,小学生必背古诗80首"
07c48ace2248403f8d9c687dea8cf605,七步诗,两汉 曹植,"
<br>煮豆持作羹，漉菽以为汁。(菽 一作：豉)<br>萁在釜下燃，豆在釜中泣。<br>本自同根生，相煎何太急？<br>
","古诗三百首,小学古诗,劝诫,亲情,最美,小学生必背古诗80首"
c6883d74d90a418d8b8a699a7c8aaafb,核舟记,明代 魏学洢,"
<br>　　明有奇巧人曰王叔远，能以径寸之木，为宫室、器皿、人物，以至鸟兽、木石，罔不因势象形，各具情态。尝贻余核舟一，盖大苏泛赤壁云。<br>
<br>　　舟首尾长约八分有奇，高可二黍许。中轩敞者为舱，箬篷覆之。旁开小窗，左右各四，共八扇。启窗而观，雕栏相望焉。闭之，则右刻“山高月小，水落石出”，左刻“清风徐来，水波不兴”，石青糁之。(箬篷 一作：篛篷)<br>
<br>　　船头坐三人，中峨冠而多髯者为东坡，佛印居右，鲁直居左。苏、黄共阅一手卷。东坡右手执卷端，左手抚鲁直背。鲁直左手执卷末，右手指卷，如有所语。东坡现右足，鲁直现左足，各微侧，其两膝相比者，各隐卷底衣褶中。佛印绝类弥勒，袒胸露乳，矫首昂视，神情与苏、黄不属。卧右膝，诎右臂支船，而竖其左膝，左臂挂念珠倚之——珠可历历数也。<br>
<br>　　舟尾横卧一楫。楫左右舟子各一人。居右者椎髻仰面，左手倚一衡木，右手攀右趾，若啸呼状。居左者右手执蒲葵扇，左手抚炉，炉上有壶，其人视端容寂，若听茶声然。<br>
<br>　　其船背稍夷，则题名其上，文曰“天启壬戌秋日，虞山王毅叔远甫刻”，细若蚊足，钩画了了，其色墨。又用篆章一，文曰“初平山人”，其色丹。<br>
<br>　　通计一舟，为人五；为窗八；为箬篷，为楫，为炉，为壶，为手卷，为念珠各一；对联、题名并篆文，为字共三十有四。而计其长曾不盈寸。盖简桃核修狭者为之。嘻，技亦灵怪矣哉！<br>
","初中文言文,赞美,技艺"
d443b411c11a45c7b61a0516084d1e21,邹忌讽齐王纳谏,两汉 刘向 撰,"
<br>　　邹忌修八尺有余，而形貌昳丽。朝服衣冠，窥镜，谓其妻曰：“我孰与城北徐公美？”其妻曰：“君美甚，徐公何能及君也？”城北徐公，齐国之美丽者也。忌不自信，而复问其妾曰：“吾孰与徐公美？”妾曰：“徐公何能及君也？”旦日，客从外来，与坐谈，问之客曰：“吾与徐公孰美？”客曰：“徐公不若君之美也。”明日徐公来，孰视之，自以为不如；窥镜而自视，又弗如远甚。暮寝而思之，曰：“吾妻之美我者，私我也；妾之美我者，畏我也；客之美我者，欲有求于我也。”<br>
<br>　　于是入朝见威王，曰：“臣诚知不如徐公美。臣之妻私臣，臣之妾畏臣，臣之客欲有求于臣，皆以美于徐公。今齐地方千里，百二十城，宫妇左右莫不私王，朝廷之臣莫不畏王，四境之内莫不有求于王：由此观之，王之蔽甚矣。”<br>
<br>　　王曰：“善。”乃下令：“群臣吏民能面刺寡人之过者，受上赏；上书谏寡人者，受中赏；能谤讥于市朝，闻寡人之耳者，受下赏。”令初下，群臣进谏，门庭若市；数月之后，时时而间进；期年之后，虽欲言，无可进者。燕、赵、韩、魏闻之，皆朝于齐。此所谓战胜于朝廷。<br>
","初中文言文,古文观止,哲理,故事"
d0b958d3bea943888b96643731830669,天净沙·秋,元代 白朴,"
孤村落日残霞，轻烟老树寒鸦，一点飞鸿影下。青山绿水，白草红叶黄花。
","小学古诗,秋天,写景"
93a28701941a4f1bbf0420983bcaaf73,归去来兮辞并序,魏晋 陶渊明,"
<br>　　余家贫，耕植不足以自给。幼稚盈室，瓶无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰《归去来兮》。乙巳岁十一月也。<br>
<br>　　归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。<br>
<br>　　乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。<br>
<br>　　归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。<br>
<br>　　已矣乎！寓形宇内复几时？曷不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐夫天命复奚疑！<br>
","高中文言文,古文观止,抒情,向往,归隐,田园"
60c68b47799848c78bdf8765ac6057f5,卜算子·黄州定慧院寓居作,宋代 苏轼,"
缺月挂疏桐，漏断人初静。谁见幽人独往来，缥缈孤鸿影。(谁见 一作：时见)<br>惊起却回头，有恨无人省。拣尽寒枝不肯栖，寂寞沙洲冷。
","初中古诗,宋词三百首,月夜,抒怀,孤独"
6b9694b46e6c4431b9027d7160081a76,早春呈水部张十八员外,唐代 韩愈,"
天街小雨润如酥，草色遥看近却无。<br>最是一年春好处，绝胜烟柳满皇都。
","小学古诗,春天,写景,写雨"
e78f646387d4498f93d3a424ca9e3881,苏幕遮·怀旧,宋代 范仲淹,"
碧云天，黄叶地，秋色连波，波上寒烟翠。山映斜阳天接水，芳草无情，更在斜阳外。<br>黯乡魂，追旅思，夜夜除非，好梦留人睡。明月楼高休独倚，酒入愁肠，化作相思泪。(留人睡 一作：留人醉)
","宋词三百首,宋词精选,秋天,写景,思念,羁旅"
11ad30040562401d9679e7cf8da3e086,春晓,唐代 孟浩然,"
春眠不觉晓，处处闻啼鸟。<br>夜来风雨声，花落知多少。
","唐诗三百首,小学古诗,写景,惜春,早教,小学生必背古诗70首,小学生必背古诗80首"
474f4405b7bf43fcb91374011dfb8f44,大道之行也,两汉 戴圣,"
　　大道之行也，天下为公。选贤与能，讲信修睦。故人不独亲其亲，不独子其子，使老有所终，壮有所用，幼有所长，矜、寡、孤、独、废疾者皆有所养，男有分，女有归。货恶其弃于地也，不必藏于己；力恶其不出于身也，不必为己。是故谋闭而不兴，盗窃乱贼而不作，故外户而不闭。是谓大同。(矜 同：鳏)
","初中文言文,理想,生活,哲理"
498aebbe7a5b475c9040dccb6578bb38,登幽州台歌,唐代 陈子昂,"
前不见古人，后不见来者。<br>念天地之悠悠，独怆然而涕下！
","唐诗三百首,初中古诗,吊古伤今,抒怀,感怀,孤寂"
ff8ef2ad2b8f4379b96d37d8124ebbd8,石灰吟,明代 于谦,"
<br>千锤万凿出深山，烈火焚烧若等闲。(万凿 一作：万击)<br>粉骨碎身浑不怕，要留清白在人间。(浑不怕 一作：全不怕)<br>
","古诗三百首,小学古诗,咏物,言志,早教,小学生必背古诗70首,小学生必背古诗80首"
4adc3faa38db4207808c96d8db274aba,春雪,唐代 韩愈,"
新年都未有芳华，二月初惊见草芽。 <br>白雪却嫌春色晚，故穿庭树作飞花。
","春天,写雪,写景"
bc1e5198e13849edac6d68d5ad336dc1,山行,唐代 杜牧,"
远上寒山石径斜，白云生处有人家。(生处 一作：深处)<br>停车坐爱枫林晚，霜叶红于二月花。
","小学古诗,秋天,写景,早教,小学生必背古诗70首,小学生必背古诗80首"
3dac475651ce4f388bdb3df6260cdd8b,浣溪沙·谁念西风独自凉,清代 纳兰性德,"
谁念西风独自凉，萧萧黄叶闭疏窗，沉思往事立残阳。<br>被酒莫惊春睡重，赌书消得泼茶香，当时只道是寻常。
","悼亡,爱情,感伤"
3927854f13204b26805eb2e88f3e6c40,山中,唐代 王维,"
荆溪白石出，天寒红叶稀。<br>山路元无雨，空翠湿人衣。
","秋天,纪游,写景"
e8f9f8795d764815812cca881941c088,枫桥夜泊,唐代 张继,"
月落乌啼霜满天，江枫渔火对愁眠。<br>姑苏城外寒山寺，夜半钟声到客船。
","唐诗三百首,秋天,写景,思乡,感怀,小学生必背古诗70首,小学生必背古诗80首"
34e6848b7c7c43d3961f11192bf644ed,五柳先生传,魏晋 陶渊明,"
<br>　　先生不知何许人也，亦不详其姓字，宅边有五柳树，因以为号焉。闲静少言，不慕荣利。好读书，不求甚解；每有会意，便欣然忘食。性嗜酒，家贫不能常得。亲旧知其如此，或置酒而招之；造饮辄尽，期在必醉。既醉而退，曾不吝情去留。环堵萧然，不蔽风日；短褐穿结，箪瓢屡空，晏如也。常著文章自娱，颇示己志。忘怀得失，以此自终。<br>
<br>　　赞曰：黔娄之妻有言：“不戚戚于贫贱，不汲汲于富贵。”其言兹若人之俦乎？衔觞赋诗，以乐其志，无怀氏之民欤？葛天氏之民欤？<br>
","初中文言文,古文观止,赞美,写人,传记"
b13a949877fe4aabb00d230b0f0613b3,从军行七首·其四,唐代 王昌龄,"
青海长云暗雪山，孤城遥望玉门关。<br>黄沙百战穿金甲，不破楼兰终不还。
","高中古诗,边塞,战争,壮志,早教,小学生必背古诗80首"
0d9c45200ec54fd7ac7d85bc1e619603,无题·昨夜星辰昨夜风,唐代 李商隐,"
昨夜星辰昨夜风，画楼西畔桂堂东。<br>身无彩凤双飞翼，心有灵犀一点通。<br>隔座送钩春酒暖，分曹射覆蜡灯红。<br>嗟余听鼓应官去，走马兰台类转蓬。
","唐诗三百首,爱情,相思,宴饮"
76e3c01132004f70b0908b9f77b8fe4d,登飞来峰,宋代 王安石,"
飞来山上千寻塔，闻说鸡鸣见日升。(飞来山 一作：飞来峰)<br>不畏浮云遮望眼，自缘身在最高层。
","古诗三百首,初中古诗,登高,哲理"
07f747afe7064962a31a727853d343f4,十一月四日风雨大作二首,宋代 陆游,"
<br>风卷江湖雨暗村，四山声作海涛翻。<br>溪柴火软蛮毡暖，我与狸奴不出门。<br>
<br>僵卧孤村不自哀，尚思为国戍轮台。<br>夜阑卧听风吹雨，铁马冰河入梦来。<br>
","古诗三百首,初中古诗,爱国,壮志,最美"
f76433f6bb9c471f9f68a511b646318a,滁州西涧,唐代 韦应物,"
独怜幽草涧边生，上有黄鹂深树鸣。 <br>春潮带雨晚来急，野渡无人舟自横。
","唐诗三百首,初中古诗,写景,抒情,小学生必背古诗80首"
86da960be0784ee4944773a926b33bb6,冬夜读书示子聿,宋代 陆游,"
古人学问无遗力，少壮工夫老始成。<br>纸上得来终觉浅，绝知此事要躬行。
","励志,读书,哲理,早教"
7d4e9b062bd04f47a16396c0ae2f42d5,马说,唐代 韩愈,"
<br>　　世有伯乐，然后有千里马。千里马常有，而伯乐不常有。故虽有名马，祗辱于奴隶人之手，骈死于槽枥之间，不以千里称也。<br>
<br>　　马之千里者，一食或尽粟一石。食马者不知其能千里而食也。是马也，虽有千里之能，食不饱，力不足，才美不外见，且欲与常马等不可得，安求其能千里也？(食马者 通：饲马者)<br>
<br>　　策之不以其道，食之不能尽其材，鸣之而不能通其意，执策而临之，曰：“天下无马！”呜呼！其真无马邪？其真不知马也！<br>
","初中文言文,古文观止,写马,寓人,哲理"
08d7f030e4ef4df98bb1a63b0fcf9691,子衿,先秦 佚名,"
<br>青青子衿，悠悠我心。纵我不往，子宁不嗣音？<br>青青子佩，悠悠我思。纵我不往，子宁不来？<br>挑兮达兮，在城阙兮。一日不见，如三月兮！<br>
","诗经,爱情"
d7211314972a40f4a2d4460784e15118,鹿柴,唐代 王维,"
空山不见人，但闻人语响。<br>返景入深林，复照青苔上。
","唐诗三百首,写山,写景,小学生必背古诗70首,小学生必背古诗80首"
df41b8d647864c6f9f890ff578faa46d,雪梅,宋代 卢钺,"
梅雪争春未肯降，骚人阁笔费评章。<br>梅须逊雪三分白，雪却输梅一段香。
","古诗三百首,冬天,写雪,梅花,励志,哲理,优美"
3c3c25296c8041018191f06da5f92ba1,蝶恋花·庭院深深深几许,宋代 欧阳修,"
庭院深深深几许，杨柳堆烟，帘幕无重数。玉勒雕鞍游冶处，楼高不见章台路。<br>雨横风狂三月暮，门掩黄昏，无计留春住。泪眼问花花不语，乱红飞过秋千去。
","宋词三百首,宋词精选,婉约,闺怨,伤春"
b23555ae5c424ead8427452f7e59a2a5,江畔独步寻花,唐代 杜甫,"
黄四娘家花满蹊，千朵万朵压枝低。<br>留连戏蝶时时舞，自在娇莺恰恰啼。
","小学古诗,写景,写花,小学生必背古诗70首,小学生必背古诗80首"
1be0b9a6e72346c09058ded7d86b4c2c,菩萨蛮·书江西造口壁,宋代 辛弃疾,"
郁孤台下清江水，中间多少行人泪。西北望长安，可怜无数山。<br>青山遮不住，毕竟东流去。江晚正愁予，山深闻鹧鸪。 (愁予 一作：愁余)
","宋词三百首,感慨,抒怀,爱国,小学生必背古诗80首,情怀"
ad4bd32a02c941d5babf229c218c0756,峨眉山月歌,唐代 李白,"
峨眉山月半轮秋，影入平羌江水流。 <br>夜发清溪向三峡，思君不见下渝州。
","初中古诗,秋天,山水,写景"
8c8ad1f25b674d10b19479264c020725,归园田居·其一,魏晋 陶渊明,"
少无适俗韵，性本爱丘山。<br>误落尘网中，一去三十年。(误落 一作：误入)<br>羁鸟恋旧林，池鱼思故渊。<br>开荒南野际，守拙归园田。<br>方宅十余亩，草屋八九间。<br>榆柳荫后檐，桃李罗堂前。<br>暧暧远人村，依依墟里烟。<br>狗吠深巷中，鸡鸣桑树颠。<br>户庭无尘杂，虚室有余闲。<br>久在樊笼里，复得返自然。
","高中古诗,古诗三百首,田园,生活"
a892c00c234b4b12a8b8c2aaa6eebe49,望江南·超然台作,宋代 苏轼,"
春未老，风细柳斜斜。试上超然台上看，半壕春水一城花。烟雨暗千家。(看 一作：望)<br>寒食后，酒醒却咨嗟。休对故人思故国，且将新火试新茶。诗酒趁年华。
","春天,写景,抒情,思乡,乡情"
0636c23b236940418a8add25f6c1cf6d,江南逢李龟年,唐代 杜甫,"
岐王宅里寻常见，崔九堂前几度闻。<br>正是江南好风景，落花时节又逢君。
","唐诗三百首,初中古诗,追忆,感慨,小学生必背古诗80首"
ea01a0c3629c4c60ab6eac07ec4f3a1e,惠崇春江晚景二首 / 惠崇春江晓景二首,宋代 苏轼,"
<br>竹外桃花三两枝，春江水暖鸭先知。<br>蒌蒿满地芦芽短，正是河豚欲上时。<br>
<br>两两归鸿欲破群，依依还似北归人。<br>遥知朔漠多风雪，更待江南半月春。<br>
","古诗三百首,题画,想象,写景,春天,早教,小学生必背古诗70首,小学生必背古诗80首"
00d83395353f41c6a3edace74b2057cd,水龙吟·登建康赏心亭,宋代 辛弃疾,"
<br>楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏杆拍遍，无人会，登临意。(栏杆 一作：阑干)<br>休说鲈鱼堪脍，尽西风，季鹰归未？求田问舍，怕应羞见，刘郎才气。可惜流年，忧愁风雨，树犹如此！倩何人唤取，红巾翠袖，揾英雄泪！<br>
","宋词精选,高中古诗,豪放,写景,爱国,忧愤"
627630f8c3bc4ca49c854df3f54b46a1,画,唐代 王维,"
远看山有色，近听水无声。<br>春去花还在，人来鸟不惊。
","古诗三百首,小学古诗,山水,向往,早教"
f57dabc249264896b71da903b0e72031,临江仙·送钱穆父,宋代 苏轼,"
一别都门三改火，天涯踏尽红尘。依然一笑作春温。无波真古井，有节是秋筠。<br>惆怅孤帆连夜发，送行淡月微云。尊前不用翠眉颦。人生如逆旅，我亦是行人。(尊 通：樽)
","送别,友情,劝慰"
df58bac7d65e473a8ad19ed755fe8608,月夜 / 夜月,唐代 刘方平,"
更深月色半人家，北斗阑干南斗斜。 <br>今夜偏知春气暖，虫声新透绿窗纱。
","唐诗三百首,初中古诗,春天,写景"
9f06a77d3ce84d73ac705c7accd01a96,秋思,唐代 张籍,"
洛阳城里见秋风，欲作家书意万重。<br>复恐匆匆说不尽，行人临发又开封。
","小学古诗,秋天,思乡"
